<!DOCTYPE html>
<html>
<head>
	<meta charset="UTF-8" />
	<meta name="viewport" content="width=device-width, initial-scale=1.0" />
	<title>Ootech Oochu Takehniya Tinkles 14</title>
	<link rel="stylesheet" type="text/css" href="mobile.css">
</head>
<body>

<nav>
	<a href="MK13.html">&#9664;</a>
	<a href="MK.html">&#9776;</a>
	<a href="MK15.html">&#9654;</a>
</nav>

<div class="chapter section MK14 BEAOOT bea MK" dir="ltr" data-id="MK14" data-nextid="MK15" data-previd="MK13" lang="bea">
<div class="c">14</div>
<div class="s">Tghachyestla keneti tinti matgha. </div>
<p>
	<span class="v MK14_1" data-id="MK14_1"><span class="verse1 v-num v-1">1&nbsp;</span>Onkyeti dzinee oolesta ooli kwehlachayihi passover achati, kahchu otles atu chehyutli: kahchu taneghaotatyechi tyiyine adusklesne chu oonkhaghanatgha oolakehe naoonai nighatuhtyeli gha, kahchu kizuhelyu.</span>
	<span class="v MK14_2" data-id="MK14_2"><span class="v-num v-2">2&nbsp;</span>Ahwole toowe ghati, Atu kwehlachayihi dzinee eli, atu tane inchiniootyelu.</span>
</p>
<p>
	<span class="v MK14_3" data-id="MK14_3"><span class="v-num v-3">3&nbsp;</span>Kahchu ali Bethany tih ma kwa oota Simon chusache ayahi, intyizon sata atsitsoo yuhchidesha tsege ayahi khluk tsye khaisis spikenard otsi o-ochi matahi natlon; kwa yataghataghiooh tsye khaisis yitii, kahchu yatsi kachi nayadinklit.</span>
</p>
<p>
	<span class="v MK14_4" data-id="MK14_4"><span class="v-num v-4">4&nbsp;</span>Kahchu tahkine atu keghaneli kooyindi ihe, kahchu toowe ghati, Yehoo gha tidi ghatsatyestka tidi khluk?</span>
	<span class="v MK14_5" data-id="MK14_5"><span class="v-num v-5">5&nbsp;</span>Ayi ihe ataghachulekhai ootaihchi tghakooh keoneti ketyi sooniya satsoone ihe, kahchu tyetaisanaini ghachulelakhai Kwa atu tyeswa akiyehti.</span>
</p>
<p>
	<span class="v MK14_6" data-id="MK14_6"><span class="v-num v-6">6&nbsp;</span>Kahchu Jesus toowe yehti, Atu machuwahti; yehoo gha machisootahtyihch? ootaihchi oochu saatyiinh.</span>
	<span class="v MK14_7" data-id="MK14_7"><span class="v-num v-7">7&nbsp;</span>Ayi ihe inkaa eahline tyita-isanaini, kahchueoonetye akootahti o-ochi akooyaghaklehesi: ahwole suni atu inkaa naghaasli.</span>
	<span class="v MK14_8" data-id="MK14_8"><span class="v-num v-8">8&nbsp;</span>Koo hatiih machitelonh otsi: ootagha yuhchidesha yuhthlukke gha oochu nisachutyel gha.</span>
	<span class="v MK14_9" data-id="MK14_9"><span class="v-num v-9">9&nbsp;</span>Kwa hli anaghaisii, ooli tsi otsi tidi otich oochu moohwochatih ate tike okehe, tidi chu atii moohwochutyehesi menachutihi gha.</span>
</p>
<p>
	<span class="v MK14_10" data-id="MK14_10"><span class="v-num v-10">10&nbsp;</span>Kwa Judas Iscariot, ehlaiti keneti onketi matgha ihe, yinkhadesha taneghaotatyech tyiyi metihe, ooli oochadehyitli kyehodewoosh,</span>
	<span class="v MK14_11" data-id="MK14_11"><span class="v-num v-11">11&nbsp;</span>Oohaditsuk chi, ohtye kyehanelilon, kahchu ootagha tsi akiyehtilon sooniya yaooleli. Oonkhanatghalon tyehakehe sookah nio-otsitigha chahte autigha.</span>
</p>
<p>
	<span class="v MK14_12" data-id="MK14_12"><span class="v-num v-12">12&nbsp;</span>Kahchu hatseto dzinee otles atu chihyutli, kwa ooghazehai passover, yaotatichne toowe yehti, Tyecha koodinti nataghasootaoozani ate oonsitsi passover?</span>
</p>
<p>
	<span class="v MK14_13" data-id="MK14_13"><span class="v-num v-13">13&nbsp;</span>Kwa onkye tane yaotatichne yitai tyeha, toowehchu yehti, otsitahtyel nitc kwa otyiyi tsi, kwa matiti tagahazasi ehlaiti teze yaalu ehlaiti mehtukachatayehi taismanooh tu ihe: makehtahaz.</span>
	<span class="v MK14_14" data-id="MK14_14"><span class="v-num v-14">14&nbsp;</span>Kahchu kwiyesitti, toowe ahti nito kwa kakaoodzutti, Wondi achune kwa ayiti o-ositsti passover mawotastihchne chu?</span>
	<span class="v MK14_15" data-id="MK14_15"><span class="v-num v-15">15&nbsp;</span>Kahchu wahih naghotyesi ooncha tyinta ooli chelohchi soowachisunooh: Naghani gha iehti soowatahsun.</span>
</p>
<p>
	<span class="v MK14_16" data-id="MK14_16"><span class="v-num v-16">16&nbsp;</span>Kahchu yaotatichne yitaighatestyetl yuhchi chu ghatatyetl nito kwa otyiyi tah, kahchu woghiooh akooyehtiii: kahchu yatagha sooghihsun passover.</span>
</p>
<p>
	<span class="v MK14_17" data-id="MK14_17"><span class="v-num v-17">17&nbsp;</span>Kahchu kahkachi yuhchinooja keneti onketi matgha chu.</span>
	<span class="v MK14_18" data-id="MK14_18"><span class="v-num v-18">18&nbsp;</span>Ghadehtsi zahtgha kahchu eghinta, Jesus toowe ehti, Kwa hli anaghaisii, ehlaiti naghai chodeh sakaehtane chahte asooti.</span>
</p>
<p>
	<span class="v MK14_19" data-id="MK14_19"><span class="v-num v-19">19&nbsp;</span>Kwa tyi atu keghaneli, toowe chu tyi ghati ehlaityekooh, Suni la? kahchu hligi toowe ehti, Suni la?</span>
</p>
<p>
	<span class="v MK14_20" data-id="MK14_20"><span class="v-num v-20">20&nbsp;</span>Kwa ateyatetla toowehchu yehti, Ehlaiti kenetye onketi matgha ihe, yaghi tila ihe setyi tsa ihkye.</span>
	<span class="v MK14_21" data-id="MK14_21"><span class="v-num v-21">21&nbsp;</span>Tane Chue otsidesha, takehnichatinkles akehe otye: ahwole atu oochu oontye yaghi teze tane Chue mihe atahachahi ! otaihchi o-otaizilon yaghi teze ihe atu niniya tah ooli ate.</span>
</p>
<p>
	<span class="v MK14_22" data-id="MK14_22"><span class="v-num v-22">22&nbsp;</span>Kahchu aghatsitsoo zahtgha, Jesus otles tyes nidiooh, kahchu merci ehti, kahchu tahke yataghiyits, kahchu yayiooh, toowehchu yehti, Nitahah, mehtah: tila sazi alonte.</span>
</p>
<p>
	<span class="v MK14_23" data-id="MK14_23"><span class="v-num v-23">23&nbsp;</span>Kahchu nidiooh mehtusato, kwa kayioo merci, yayiooh: kwa aghanetye ayite otsi tughatolon.</span>
</p>
<p>
	<span class="v MK14_24" data-id="MK14_24"><span class="v-num v-24">24&nbsp;</span>Ahwole toowe yehtiii, Tila sa tulle alontye aduskles koonde ihe, oontlo chi otsi tyechihkliti.</span>
	<span class="v MK14_25" data-id="MK14_25"><span class="v-num v-25">25&nbsp;</span>Kwa hli anaghaisii, atu otaihchi wostoissi machiche chiche tu chine tsi, kwa hlilon yaghi dzinee kwa kootyinusto Nagha Tgha nataghe.</span>
</p>
<p>
	<span class="v MK14_26" data-id="MK14_26"><span class="v-num v-26">26&nbsp;</span>Ehlaiti hyin eghachinooh khis Olives tsighatestyetl.</span>
</p>
<p>
	<span class="v MK14_27" data-id="MK14_27"><span class="v-num v-27">27&nbsp;</span>Kahchu Jesus toowe yehti, Anahtye naghai atu oochu inditaghaaisi suni ihe too hatleke: takenichatinkles akehe, Ooshalasi aspai ghaghatai haslai ite eonetye tsi natihassi aspai.</span>
	<span class="v MK14_28" data-id="MK14_28"><span class="v-num v-28">28&nbsp;</span>Ahwole tsitike netai ate, naghaghatuhshezi Galilee tsi.</span>
</p>
<p>
	<span class="v MK14_29" data-id="MK14_29"><span class="v-num v-29">29&nbsp;</span>Ahwole Peter toowe ehti, Inkai ahwole aghanetye atu keyaneli ate, hoontye koole suni intue.</span>
</p>
<p>
	<span class="v MK14_30" data-id="MK14_30"><span class="v-num v-30">30&nbsp;</span>Kahchu Jesus toowe ehti, Kwa hli anesi, tidi dzinee, tidi hatleke te, atu ka onkye otyesta tyeh tihchok, tghakooh oohchit soota- ghoontyesi.</span>
</p>
<p>
	<span class="v MK14_31" data-id="MK14_31"><span class="v-num v-31">31&nbsp;</span>Ahwole otaihchi otatich hloduhsi kootieh, Ahwole nakah tanesut ate ooh, atu ihlawotatehoo oohchit noodustyeisi. Kwakooye otye aghatane chu ghatiih.</span>
</p>
<p>
	<span class="v MK14_32" data-id="MK14_32"><span class="v-num v-32">32&nbsp;</span>Kwa koohnaghintyetl Gethsemane woyetih: kahchu toowe yehti yaotatichne, Nea aghasushlito sakyeh.</span>
	<span class="v MK14_33" data-id="MK14_33"><span class="v-num v-33">33&nbsp;</span>Kahchu yehtestyetl Peter chu James chu John chu, kahchu o-ochi inditatunne, kahchu matsun tah oonkhail acha;</span>
	<span class="v MK14_34" data-id="MK14_34"><span class="v-num v-34">34&nbsp;</span>Kahchu toowe yehti, Setsinde o-ochi atu oochu atyetatih azetse tsi: chode ahthli naghai, kachchu ootanahi.</span>
</p>
<p>
	<span class="v MK14_35" data-id="MK14_35"><span class="v-num v-35">35&nbsp;</span>Oontsutle wotaihai otsidesha-ih, kahchu tike wozohtih nwatsutooh kooyekehchi tyetaooklihassi sye makehchi nio-otsilon, ayi sakehchi ahalai yao-otsitooh.</span>
	<span class="v MK14_36" data-id="MK14_36"><span class="v-num v-36">36&nbsp;</span>Kahchu toowe ehti, Abba, Tyeih, atghazi ooli tahnootsut nuni; tidi mehtutsato saoone naniah: hoontye ooli atu suni koosti, ahwole nuni koodinti.</span>
</p>
<p>
	<span class="v MK14_37" data-id="MK14_37"><span class="v-num v-37">37&nbsp;</span>Kwa yahchidesha, nayintyi satyi, kwa toowe yehti Peter tsi, Simon sintyi la? atu ooniila ehlaiti meoochanehoo?</span>
	<span class="v MK14_38" data-id="MK14_38"><span class="v-num v-38">38&nbsp;</span>Oonahi kahchu aghasuhli, atu otsitawohazu inkaoochatauntih. Atsinde kwa hili ootagha, ahwole khazi chintyeh.</span>
</p>
<p>
	<span class="v MK14_39" data-id="MK14_39"><span class="v-num v-39">39&nbsp;</span>Kwa yitai tyesha, kahchu oghasulih, kahchu kwaka ayi zake ihe ootatich.</span>
	<span class="v MK14_40" data-id="MK14_40"><span class="v-num v-40">40&nbsp;</span>Kwa oondehsha tsi, yintyi satyi kahchu, (kootai ya-inkhai ihe,) kahchu atu ataooati atyekitooklih akehe.</span>
</p>
<p>
	<span class="v MK14_41" data-id="MK14_41"><span class="v-num v-41">41&nbsp;</span>Kwa tghakooh yuhchidesha, kahchu toowe yehti, Kwa hwe satyih, kahchu niwotahah mehnatahyihi: kwakoole, meoochanehoo koohnaooizut; nea, tezoo Chue mataghachila taghila tsi metselineh.</span>
	<span class="v MK14_42" data-id="MK14_42"><span class="v-num v-42">42&nbsp;</span>Niahtyel, yitai tawotyeli; nea, yaghi atu oochu asehti kwa hwa atih.</span>
</p>
<p>
	<span class="v MK14_43" data-id="MK14_43"><span class="v-num v-43">43&nbsp;</span>Kwa kwete, kwaka ootayehchoo, yuhchidesha Judas, ehlaiti keneti onketi matgha ihe, kahchu yihtestyetlooh tane natlone simakanis pyese chu mekachatayitli chu, taneghaotatyehchi metihi tyiyi ihe, adesklesne chu hoola atityine ihe.</span>
</p>
<p>
	<span class="v MK14_44" data-id="MK14_44"><span class="v-num v-44">44&nbsp;</span>Ooh yaghi atu oochu ayehtii yayiooiih mehyachanitsiyi, toowe ehtieh, Ootayatasihchassine wohtsiewohzyesi, ayila ayi; nintahtyeh, kahchu yitai tahtyeh tyekeh.</span>
	<span class="v MK14_45" data-id="MK14_45"><span class="v-num v-45">45&nbsp;</span>Itetyeh nooja ate, tsiwohzon yatsi anaatahlu, toowehchu ehti, Metihi, metihi; kwa yunchighachi.</span>
	<span class="v MK14_46" data-id="MK14_46"><span class="v-num v-46">46&nbsp;</span>Kwa kiyinchut, kahchu nighadintyi.</span>
	<span class="v MK14_47" data-id="MK14_47"><span class="v-num v-47">47&nbsp;</span>Ooh hligi ayiti naghatehyane tapyese natyese ghayaghachut, kahchu nayatehul yakeotihchi taneghaotatyehchi metihi tyiyi, kahchu yatsakhe tyeghihyitl.</span>
</p>
<p>
	<span class="v MK14_48" data-id="MK14_48"><span class="v-num v-48">48&nbsp;</span>Kwa Jesus ateyatetla, toowehchu yehti, Ihla unoosi khataachila pyese intyesi yu mekachatayitli yu tala nisataghahtyelu?</span>
	<span class="v MK14_49" data-id="MK14_49"><span class="v-num v-49">49&nbsp;</span>Naghaikyastaichii dzinee eonetye tyetachatlihi kwa oota taneghaodintihchoo, atu chu nisatahtyiih: ahwole aduskles tyiyi tikewokyeli.</span>
	<span class="v MK14_50" data-id="MK14_50"><span class="v-num v-50">50&nbsp;</span>Kahchu aghanetye kiyechodestyetl, kahchu taghoghadehsut.</span>
</p>
<p>
	<span class="v MK14_51" data-id="MK14_51"><span class="v-num v-51">51&nbsp;</span>Kwa ehlaiti uskye yakehtehtla, atetakhatooh chatachi takulli intyedi ati; kwa uskyegoone kiyinchut:</span>
</p>
<p>
	<span class="v MK14_52" data-id="MK14_52"><span class="v-num v-52">52&nbsp;</span>Kwa kyechodyesha ayi chatachi takulli, kahchu tghihklah intyedi.</span>
</p>
<p>
	<span class="v MK14_53" data-id="MK14_53"><span class="v-num v-53">53&nbsp;</span>Kwa Jesus otsighatehtyi o-ochi taneghaotatihchi metihi tyiyi atindi: kwa ayiti atghe yeghati taneghaotatyehchi metihi tyiyi hoolaatitine chu, adusklesne chu.</span>
	<span class="v MK14_54" data-id="MK14_54"><span class="v-num v-54">54&nbsp;</span>Kahchu Peter tontyetsi otsi yakehtehklalon, koole taneghaotatyehchi metihi kwa tsi: kwa yakasatah keotichne, na-itziluh khoon tsi.</span>
</p>
<p>
	<span class="v MK14_55" data-id="MK14_55"><span class="v-num v-55">55&nbsp;</span>Kahchu taneghaotatihchne metihi tyiyi atghe chu tsiwatilhne oohatakyet otsi ayi ihe atu oochu akiyuti Jesus kizuheli; ahwole atu oontsutli ohwiooh.</span>
	<span class="v MK14_56" data-id="MK14_56"><span class="v-num v-56">56&nbsp;</span>Ayi ihe natlone ketseli hakehe athlaghatati, ahwole atu hleoontye taghasoocha ootihe.</span>
</p>
<p>
	<span class="v MK14_57" data-id="MK14_57"><span class="v-num v-57">57&nbsp;</span>Ooh tahkine nighintyetl, kahchu atu tyeswe akiyehti, toowe ghati ihe,</span>
	<span class="v MK14_58" data-id="MK14_58"><span class="v-num v-58">58&nbsp;</span>Tasitsukiih atyakehe, Chahtehaooslyeasi tidi tyetachatlihi kwa tyiyi atsila kila ihe, kahchu taiti dzinee aoocha ate achu nao-osiasi atu kila ihe.</span>
	<span class="v MK14_59" data-id="MK14_59"><span class="v-num v-59">59&nbsp;</span>Ahwole aghatane chu koosoochawotihi atu hleoontye.</span>
</p>
<p>
	<span class="v MK14_60" data-id="MK14_60"><span class="v-num v-60">60&nbsp;</span>Kwa o-ochi taneghaotatyechi metihi tyiyi ookaze nazut, Jesus tsi taoontya yehti toowe ehti ihe, Atu atyetunatla la? ye ihea ayi chahte anaghatya oontye?</span>
	<span class="v MK14_61" data-id="MK14_61"><span class="v-num v-61">61&nbsp;</span>Ahwole atu wotih, atula kehe chu atih. Kahchu o-ochi taneghaotayehchi metihi tyiyi taoontya yehti, kahchu toowe yehti, Nuni la ayi Christ, ma, Chue Moohchuootaya?</span>
</p>
<p>
	<span class="v MK14_62" data-id="MK14_62"><span class="v-num v-62">62&nbsp;</span>Kwa Jesus toowe ehti, Suni ayi: kahchu wahyesi tezoo Chue satah noohtichintye mehnatsutsutti, kahchu yahchityesha khoos yataihchi.</span>
</p>
<p>
	<span class="v MK14_63" data-id="MK14_63"><span class="v-num v-63">63&nbsp;</span>Kahchu taneghaotatyehchi metihi tyiyi tanatunne yaghinchil, kahchu toowe ehti, Ye ootaihchi a soochawochatihi khasootiti aoontye?</span>
	<span class="v MK14_64" data-id="MK14_64"><span class="v-num v-64">64&nbsp;</span>Ootahtsukiih mehe atachochihliti: naghani ta kootahtya? Kwa aghanetye kooye hlaghatati tsazuheli gha.</span>
	<span class="v MK14_65" data-id="MK14_65"><span class="v-num v-65">65&nbsp;</span>Kwa tahkine tyekookeghizek, kahchu yani aghataghighat, kahchu nakiteghul, kahchu toowe kiyehti ihe, atanataihchi woka atawonati: Kwa keotihchne nakiteghul taghila tyiyi ihe.</span>
</p>
<p>
	<span class="v MK14_66" data-id="MK14_66"><span class="v-num v-66">66&nbsp;</span>Kwa Peter yiyue nito kwa otyiyi ti ati, yuniya ehlaiti taneghaotatyehchi metihi tyiyi yawoai tsege:</span>
	<span class="v MK14_67" data-id="MK14_67"><span class="v-num v-67">67&nbsp;</span>Kwa ya-i tsi Peter naitziluh, yakaitghah, toowehchu ehti, Kahchu nuni chu mehtintyetliih Jesus Nazareth otsi tatyezutti.</span>
</p>
<p>
	<span class="v MK14_68" data-id="MK14_68"><span class="v-num v-68">68&nbsp;</span>Ahwole atu a kooti, toowe ehti ihe, Atu atawosti, kahchu atu atasuk atintya kehe. Kwa hadesha tyinta weswatih otsi; kwa tihchok tayidze otyesta.</span>
</p>
<p>
	<span class="v MK14_69" data-id="MK14_69"><span class="v-num v-69">69&nbsp;</span>Kwa keotihche tsege kahchu ya-ih, kahchu toowe tyiyehti ayine ieti nehyane, Taila ehlaiti ayine tsi.</span>
	<span class="v MK14_70" data-id="MK14_70"><span class="v-num v-70">70&nbsp;</span>Kwa kahchu atu koo ooli ehtilon. Kahchu kluhtai ayine ayite nazati, toowehchu ghati Peter, Nuni nooklya ehlaiti aghatane tsi, ayi ihe Galilaean nali, kahchu kooh nakasse atih.</span>
</p>
<p>
	<span class="v MK14_71" data-id="MK14_71"><span class="v-num v-71">71&nbsp;</span>Ahwole ketseliooh wotyihi zon ohtye ootatyehch, toowe akehe, Atu atesti tai teze mamawotahtyehchi.</span>
</p>
<p>
	<span class="v MK14_72" data-id="MK14_72"><span class="v-num v-72">72&nbsp;</span>Kwa onkye tihchok tayidze otyesta. Kwa Peter kyechetehti yaghi sa Jesus ayehtiii, Atu ka ootihoo tihchok tayidze onkye tghakooh oochit sootahoontyezi. Kwa hlilon ayiti indi ootinta, nachaihchahli.</span>
</p>
</div>


</body>
</html>