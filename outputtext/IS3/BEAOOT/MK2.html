<!DOCTYPE html>
<html>
<head>
	<meta charset="UTF-8" />
	<meta name="viewport" content="width=device-width, initial-scale=1.0" />
	<title>Ootech Oochu Takehniya Tinkles 2</title>
	<link rel="stylesheet" type="text/css" href="mobile.css">
</head>
<body>

<nav>
	<a href="MK1.html">&#9664;</a>
	<a href="MK.html">&#9776;</a>
	<a href="MK3.html">&#9654;</a>
</nav>

<div class="chapter section MK2 BEAOOT bea MK" dir="ltr" data-id="MK2" data-nextid="MK3" data-previd="MK1" lang="bea">
<div class="c">2</div>
<div class="s">Tghachyestla Onketi. </div>
<p>
	<span class="v MK2_1" data-id="MK2_1"><span class="verse1 v-num v-1">1&nbsp;</span>Kahchu kwiyalon Capernaum tahke dzine oolitatatich wazilate; kahchu kooachatilon ayiti nito kwa oota ko-ochati ihe mewoyu.</span>
	<span class="v MK2_2" data-id="MK2_2"><span class="v-num v-2">2&nbsp;</span>Kwete natlone tyechi ghlaghatilon, kwa hlilon taghadesmanlon atulitah ookuzze ooli ghintlon kye, kwa hlilon tusla aghoo ooghata taghadesman ghintlon kye; kahchu sa yatatilon.</span>
	<span class="v MK2_3" data-id="MK2_3"><span class="v-num v-3">3&nbsp;</span>Kahchu kiyinkhatestyetl yatilonooh yatitihi ihe, tyentane kooyahtyel.</span>
	<span class="v MK2_4" data-id="MK2_4"><span class="v-num v-4">4&nbsp;</span>Kahchu atu ugha otsighatatyel iyua aoontye ootaneghutl kye, nighatilalon anetiyi ootaneghutl kye alinti; kootoo ghaghatagheoo yatilone, kitaghintsut takeustyi tyela satyechti.</span>
	<span class="v MK2_5" data-id="MK2_5"><span class="v-num v-5">5&nbsp;</span>Kootoo Jesus wai aha oochati, toowela ooli yehtilon ayi yatilone, Sechue, nametselihi naoonchatuleli.</span>
</p>
<p>
	<span class="v MK2_6" data-id="MK2_6"><span class="v-num v-6">6&nbsp;</span>Ahwole tahkine ayiti tyechii adesklesne, kahchu koodzye otsi indighateshalon,</span>
	<span class="v MK2_7" data-id="MK2_7"><span class="v-num v-7">7&nbsp;</span>Yeoogha ti teze atu oochu ateotye? mea metsehhi ka oontoolelassi kootahtye Nagha Tgha zon?</span>
</p>
<p>
	<span class="v MK2_8" data-id="MK2_8"><span class="v-num v-8">8&nbsp;</span>Kwete Jesus ataotio yaghatei intidesakehe, toowela ooli yehtilon, Yehoo oohtye naghadzye ihe intidaa aoontye?</span>
	<span class="v MK2_9" data-id="MK2_9"><span class="v-num v-9">9&nbsp;</span>Tyeyi meotena achatooti kehe yatilone, Nametselihi naoonchatoolel; koolehe, Tsitike sinta, nustyi neodiah?</span>
	<span class="v MK2_10" data-id="MK2_10"><span class="v-num v-10">10&nbsp;</span>Atawahtihi iyu aoontye hligi teze Machue natsutti ayehi chode tike kakametselihi naghaoontooleli, (toowela ooli yehtilon yatilone,)</span>
	<span class="v MK2_11" data-id="MK2_11"><span class="v-num v-11">11&nbsp;</span>Toowela nesiih, Niiya, nustye nioodiah, nakwa otsidiya.</span>
	<span class="v MK2_12" data-id="MK2_12"><span class="v-num v-12">12&nbsp;</span>Kwa kwete niiya, ustyi nioodioo, kahchu hadesha aitye yai; kwa hlilon atghe yaooli, kiyaooli Nagha Tgha, toowela ghatyeh, Atu haoontyedi oohwetyi tahooli.</span>
</p>
<p>
	<span class="v MK2_13" data-id="MK2_13"><span class="v-num v-13">13&nbsp;</span>Kahchu tu chok meootyesha; atghe aghanetye machichatyesha, kwa yaotatich.</span>
	<span class="v MK2_14" data-id="MK2_14"><span class="v-num v-14">14&nbsp;</span>Intyizon ghayalu, yailon Levi Alphaeus ma chue sata sooniya mechetilichti, toowela ooli yehtilon, Sakyetiya. Kahchu niiya yekehtesha.</span>
</p>
<p>
	<span class="v MK2_15" data-id="MK2_15"><span class="v-num v-15">15&nbsp;</span>Hesai wazeluh Jesus yakwa kwesata atsitsoo, natlone tanechowhoine chu metseline chu Jesus yakahtehtsi yaotatichne chu: oohchu ghintlone, kooketestyetl chu.</span>
	<span class="v MK2_16" data-id="MK2_16"><span class="v-num v-16">16&nbsp;</span>Kootoo hatseto adesklesne chu Phariseene chu kiyaichi inka aghatsitsoo tanechowhoine chu metseline chu, toowela ooli yehtilon yaotatichne, Yehoo yakaatsits aoontye yakah chu tuaton tane chowhoine chu metseline chu?</span>
</p>
<p>
	<span class="v MK2_17" data-id="MK2_17"><span class="v-num v-17">17&nbsp;</span>Kootoo Jesus ootitsahoo, toowela ooli yehti, Yaghine oochu oontyene atu kiyinkhasootati yutane, yatitihizon: atu yuhchideya tyechi kooyusine tyeswe yaghitane, ahwole ayi atu tyeswe yaghitane chodeh kyetsahanohoolehe koometselihi ooghatihuali.</span>
</p>
<p>
	<span class="v MK2_18" data-id="MK2_18"><span class="v-num v-18">18&nbsp;</span>Kahchu yaotatichne John chu Phariseene chu ooneaghatatihya toonkye: kahchu yuhchihatestyetl toowela ooli, yehoogha yaotatichne John chu Phariseene chu ooneatatehya aoontye, ahwole nuni maghotintichne atu ooneatatehya?</span>
</p>
<p>
	<span class="v MK2_19" data-id="MK2_19"><span class="v-num v-19">19&nbsp;</span>Kahchu Jesus toowela ooli yehti, Maskyege la kwa nichiyehi kooyehkyatechi ooneatatulela la? kooyehkyatechton atu ooneatatehya iyu aoontye.</span>
	<span class="v MK2_20" data-id="MK2_20"><span class="v-num v-20">20&nbsp;</span>Ahwole kwa kwete khoonahwozetasi, kootoo mka tuchainklitne kwiya kwa oochayihate, kahchu ayi dzine ooneatatuyelassi.</span>
</p>
<p>
	<span class="v MK2_21" data-id="MK2_21"><span class="v-num v-21">21&nbsp;</span>Atu chu ooli koonde ale ooli tsatse ihe kyechatoohkatassi, yaikoole koonde ihe kechaghinghati kwa hlilon hleooyu awotiassi.</span>
	<span class="v MK2_22" data-id="MK2_22"><span class="v-num v-22">22&nbsp;</span>Kahchu atuline tata ahklitassi chiche tu koonde satsoone tontyeto otsi: atu chu chiche tu ooli tsatse tataoohklit ootookyezasi, kahchu natesklitchiche tu, kahchu mataootsayih oontookyezasi: ahwole chiche tu koonde ooli ta koonde chuhklitassi.</span>
</p>
<p>
	<span class="v MK2_23" data-id="MK2_23"><span class="v-num v-23">23&nbsp;</span>Kahchu otles tghah niya achuniyehti Menejitti Dzine; kahchu yaotichne makye ghatehlu atghe inchaghakinesla otles.</span>
	<span class="v MK2_24" data-id="MK2_24"><span class="v-num v-24">24&nbsp;</span>Kahchu Phariseene toowehchu vehti, Nye, yehoo koohghaghati aoontye Menejitti Dzine atu tu dzine kooh ghatsati iyu aoontye?</span>
</p>
<p>
	<span class="v MK2_25" data-id="MK2_25"><span class="v-num v-25">25&nbsp;</span>Kahchu toowela ooli yehti, Atu makyeh ootahtyech tah oolila David aoontli kootoo intaklinto kahchu tapatoo, atane chu ayi vehkyatiche chu?</span>
	<span class="v MK2_26" data-id="MK2_26"><span class="v-num v-26">26&nbsp;</span>Kwiye sikooh Nagha Tgha kwa, intyizon Abiathar taneghaotatyechi metihi chok acha, kahchu kiyatsetslon otles oochu atuline yetsitslon gha yai zon taneghaotatyech, kahchu yayigholon ayi yehkyatiche.</span>
</p>
<p>
	<span class="v MK2_27" data-id="MK2_27"><span class="v-num v-27">27&nbsp;</span>Kahchu toowela ooli yehti, Menejitti Dzine achilalon tane gha, kahchu atu chu tane Menejitti Dzine gha:</span>
	<span class="v MK2_28" data-id="MK2_28"><span class="v-num v-28">28&nbsp;</span>Ayigho teze Chue ghakaoodzut Menejitti Dzine.</span>
</p>
</div>


</body>
</html>