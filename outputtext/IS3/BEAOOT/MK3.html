<!DOCTYPE html>
<html>
<head>
	<meta charset="UTF-8" />
	<meta name="viewport" content="width=device-width, initial-scale=1.0" />
	<title>Ootech Oochu Takehniya Tinkles 3</title>
	<link rel="stylesheet" type="text/css" href="mobile.css">
</head>
<body>

<nav>
	<a href="MK2.html">&#9664;</a>
	<a href="MK.html">&#9776;</a>
	<a href="MK4.html">&#9654;</a>
</nav>

<div class="chapter section MK3 BEAOOT bea MK" dir="ltr" data-id="MK3" data-nextid="MK4" data-previd="MK2" lang="bea">
<div class="c">3</div>
<div class="s">Tghachyestla Taiti. </div>
<p>
	<span class="v MK3_1" data-id="MK3_1"><span class="verse1 v-num v-1">1&nbsp;</span>Kahchu tyetachatlihi kwa kwiya: ayiti teze natyelon mila taneskyelon.</span>
	<span class="v MK3_2" data-id="MK3_2"><span class="v-num v-2">2&nbsp;</span>Kahchu kiyunailon, ooka ooli asityeh kha Menejitti Dzine nai; kitalih iyu aoontye.</span>
	<span class="v MK3_3" data-id="MK3_3"><span class="v-num v-3">3&nbsp;</span>Kahchu toowela ooli yehti ayi teze mila taneskye, Hatelon atichi nazutooh.</span>
</p>
<p>
	<span class="v MK3_4" data-id="MK3_4"><span class="v-num v-4">4&nbsp;</span>Tooweh chu yehti, Oochu la oochu keoochuahch Menejitti Dzine, ketseliooh keoochuahch? tane ghaghatai gha kasoochatooti gha koole? Ahwole atu ooghati.</span>
	<span class="v MK3_5" data-id="MK3_5"><span class="v-num v-5">5&nbsp;</span>Kahchu anetye klokanatghalon madzyehatsutooh, kyeoocheklah ihe tane dzye natsutti, tooweh chu yehti teze, Tahtatinti. Ooh kahchu tahtatintieh: oohchu mila natsaghinhtalon achune kehchi.</span>
	<span class="v MK3_6" data-id="MK3_6"><span class="v-num v-6">6&nbsp;</span>Kahchu Phariseene achughatestyelon, kwete hla nighohanintalon yai chu Herodianuk, tihakehe soo ookitoohtelu.</span>
</p>
<p>
	<span class="v MK3_7" data-id="MK3_7"><span class="v-num v-7">7&nbsp;</span>Ahwole Jesus achutyezha yaghotine chu tu chok tsi: Kahchu tane natlone Galilee otsi yu Judaea otsi yu yekehtestyetl.</span>
	<span class="v MK3_8" data-id="MK3_8"><span class="v-num v-8">8&nbsp;</span>Kahchu Jerusalem otsi, kahchu Idumaea otsi, kahchu o-one otehchi otsi Jordan, kahchu aghatane ahthaze Tyre yu Sidon yu, ghintlon ke, ooghatitsuk chi ayi oochu keoahchi, kiyinkhadesha.</span>
	<span class="v MK3_9" data-id="MK3_9"><span class="v-num v-9">9&nbsp;</span>Kahchu yaotatichne tatilon, ela ckok natsutli ootagha iiti wothoogha kooghohtyi tane natlon ke kha ati makechichiticha.</span>
	<span class="v MK3_10" data-id="MK3_10"><span class="v-num v-10">10&nbsp;</span>Atane natlone yaghihti ihe; kwa hlilon yinkghanotyesuts yakatutihikha, anetye ayi tatihi akooyahine.</span>
	<span class="v MK3_11" data-id="MK3_11"><span class="v-num v-11">11&nbsp;</span>Tane yaghatai mindicheli kahchu kiyainchi ate, kyechinachustaklih, kahchu ghatyezul toowe la ooli kiyehti ihe. Nuni Nagha Tgha Chue nelaoontye.</span>
	<span class="v MK3_12" data-id="MK3_12"><span class="v-num v-12">12&nbsp;</span>Kooh oochu atu soohchiwoti atu atachutihikha.</span>
</p>
<p>
	<span class="v MK3_13" data-id="MK3_13"><span class="v-num v-13">13&nbsp;</span>Kahchu khis ehkyeghiyalon, kahchu ayizon ayuti tyechi yehti: yachidesha.</span>
	<span class="v MK3_14" data-id="MK3_14"><span class="v-num v-14">14&nbsp;</span>Kahchu keneti onketi matgha kliniyanila, yekyeootichigha, kahchu achutehalon udzih oohootigha.</span>
	<span class="v MK3_15" data-id="MK3_15"><span class="v-num v-15">15&nbsp;</span>Kahchu ayulhi gha natsutti, kahchu atsinde metselihi hayatuhi gha:</span>
	<span class="v MK3_16" data-id="MK3_16"><span class="v-num v-16">16&nbsp;</span>Kahchu Simon yindizi yakechioosun Peterlon;</span>
	<span class="v MK3_17" data-id="MK3_17"><span class="v-num v-17">17&nbsp;</span>Kahchu James Zebedee machue, kahchu John, James mekye; kahchu nindizi yakechioosun Boanerges, ayi nahthunni uskyege chatyeh:</span>
	<span class="v MK3_18" data-id="MK3_18"><span class="v-num v-18">18&nbsp;</span>Kahchu Andrew, kahchu Philip, kahchu Bartholomew, kahchu Matthew, kahchu Thomas, kahchu James Alphaeus machue, kahchu Thaddaeus, kahchu Simon ayi Canaanite,</span>
	<span class="v MK3_19" data-id="MK3_19"><span class="v-num v-19">19&nbsp;</span>Kahchu Judas Iscariot, mazi atahootalon: kahchu nito kwa kwighaghintyetl.</span>
</p>
<p>
	<span class="v MK3_20" data-id="MK3_20"><span class="v-num v-20">20&nbsp;</span>Kahchu natlone natsughanestlalon, ehtye kwa hlilon atu otles atsitslon natlonke.</span>
	<span class="v MK3_21" data-id="MK3_21"><span class="v-num v-21">21&nbsp;</span>Kootoo meootinoo ootitsukoo, achughatestyetl kiyuhchutigha: aghatune kooghatyeh, Tinditaodesooissi.</span>
</p>
<p>
	<span class="v MK3_22" data-id="MK3_22"><span class="v-num v-22">22&nbsp;</span>Kahchu adesklesne yuhchighatestyetl Jerusalem otsi ghati, Ayehi Beelzebub, kahchu yaghatai metselihi iiti otsi hayateha.</span>
	<span class="v MK3_23" data-id="MK3_23"><span class="v-num v-23">23&nbsp;</span>Kahchu koohchu yinkhawoti, kahchu too we yehti, tyecha otsi aghaghatai metselihi hatsatoohtyel oontye ayi aghaghatai metselihi?</span>
	<span class="v MK3_24" data-id="MK3_24"><span class="v-num v-24">24&nbsp;</span>Kahchu hlahti tane natehti intsake yawoinklit ate, ayiti tike ii oowotoehassi.</span>
	<span class="v MK3_25" data-id="MK3_25"><span class="v-num v-25">25&nbsp;</span>Kahchu ayi nito kwa yaooghinkliti ate, ayi nito kwa oowotoehassi.</span>
	<span class="v MK3_26" data-id="MK3_26"><span class="v-num v-26">26&nbsp;</span>Kahchu aghaghatai metselihi ataniiya ate, kahchu tezi yanile ate, atu oowotoehassi.</span>
	<span class="v MK3_27" data-id="MK3_27"><span class="v-num v-27">27&nbsp;</span>Atuline kweyali iyua aoontye teze natsutti kwa, yenatunne yatatulelu, hatse tahyaghesklu teze natsutti; atezon ya kwa yaghonile iyu aoontye.</span>
	<span class="v MK3_28" data-id="MK3_28"><span class="v-num v-28">28&nbsp;</span>Kwa hli anaghaisilon, Atghe metselihi kooya oochatoolelassi tane uskyege, kahchu soocha oochatihi:</span>
	<span class="v MK3_29" data-id="MK3_29"><span class="v-num v-29">29&nbsp;</span>Ahwole ayi ketselioo atii Menejitti Oochu atu ihlaotateoo ayehi kha, ahwole seghaai ayehi nioonizutti oonchatalihi:</span>
	<span class="v MK3_30" data-id="MK3_30"><span class="v-num v-30">30&nbsp;</span>Ayighoo ayehti, Ayehi aghaghatai metselihi.</span>
</p>
<p>
	<span class="v MK3_31" data-id="MK3_31"><span class="v-num v-31">31&nbsp;</span>Kahchu mekye chu ma chu iiti otsighatestyetl, kahchu tsehtsi nazutooh, kilati, kiyinkhaooti.</span>
	<span class="v MK3_32" data-id="MK3_32"><span class="v-num v-32">32&nbsp;</span>Kahchu tane natlone yaka tghanatihtsi, tooweh chu kiyehti, Nea, noo chu nehtghizinne chu tsehtsi naghatehya ninkhaghanata.</span>
	<span class="v MK3_33" data-id="MK3_33"><span class="v-num v-33">33&nbsp;</span>Kahchu ateyatetla, toowehchu yehti, Mea anne eli, setghezinne koole?</span>
	<span class="v MK3_34" data-id="MK3_34"><span class="v-num v-34">34&nbsp;</span>Kahchu khlonkanatgha ayi yaka khlontyetsi, kahchu toowela yehti, Ahi anne chu sehtghezoon chu!</span>
	<span class="v MK3_35" data-id="MK3_35"><span class="v-num v-35">35&nbsp;</span>Atunne zon kooh ghawoteassi ayi Nagha Tgha indi, ayi akye chu, ustye chu, unne chu.</span>
</p>
</div>


</body>
</html>