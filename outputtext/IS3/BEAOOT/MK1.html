<!DOCTYPE html>
<html>
<head>
	<meta charset="UTF-8" />
	<meta name="viewport" content="width=device-width, initial-scale=1.0" />
	<title>Ootech Oochu Takehniya Tinkles 1</title>
	<link rel="stylesheet" type="text/css" href="mobile.css">
</head>
<body>

<nav>
	<a href="MK.html">&#9776;</a>
	<a href="MK2.html">&#9654;</a>
</nav>

<div class="chapter section MK1 BEAOOT bea MK" dir="ltr" data-id="MK1" data-nextid="MK2" data-previd="" lang="bea">
<div class="mt">OOTECH OOCHU TAKEHNIYA </div>
<div class="mt2">TINKLES ST. MARK </div> 
<div class="c">1</div>
<div class="s">Tghachyestla Ehlaiti. </div>
<p>
	<span class="v MK1_1" data-id="MK1_1"><span class="verse1 v-num v-1">1&nbsp;</span>Hatseto mawotich oochu Jesus Christ, Tikeaootli ma chue;</span>
	<span class="v MK1_2" data-id="MK1_2"><span class="v-num v-2">2&nbsp;</span>Takeh nichatinkles akehe koonachatya kehe, Oosooasi sakewotihche nachatyea atghuni oochu naaootle.</span>
	<span class="v MK1_3" data-id="MK1_3"><span class="v-num v-3">3&nbsp;</span></span>
</p>
<div class="q">
	<span class="v MK1_3" data-id="MK1_3">Hligi otyesta tike kemweh toowe ooli,</span></div>
<div class="q">
	<span class="v MK1_3" data-id="MK1_3">Atghuni oochu ahasoonesun,</span></div>
<div class="q">
	<span class="v MK1_3" data-id="MK1_3">aghahati tsiwoeseh kwetooyakehe.</span></div>
<p>
	<span class="v MK1_4" data-id="MK1_4"><span class="v-num v-4">4&nbsp;</span>John tane tukeghingklit kemweh, hatse tane tatilon tunaghakeooskliti ahtilon otlwechi keochehlalon kehe aghametseli oneochetolel asilon.</span>
	<span class="v MK1_5" data-id="MK1_5"><span class="v-num v-5">5&nbsp;</span>Kahchu yinkhadeshalon tike okehe otsi Judaea, kahchu aghatane yateh otsi Jerusalem, kuihe sahke Jordan aghanetye tukukeghinklilon, koometselihi kooatuoochatihi.</span>
	<span class="v MK1_6" data-id="MK1_6"><span class="v-num v-6">6&nbsp;</span>John ghatai manatsunne ghigheze gha eghayulon natun atyetlalon atazi syeh kahchu atazi syeh ihe nanihklulon: oohchu yaskesi yu achalinoo yu ayilai yetsetlon;</span>
	<span class="v MK1_7" data-id="MK1_7"><span class="v-num v-7">7&nbsp;</span>Oochu toowe ooli yehtilon, yetsi ootelon, Hligi sooniya sataihchi anati, nakyeklule aghoo atu enasoo machi chunoostyeli mamakeoosut.</span>
	<span class="v MK1_8" data-id="MK1_8"><span class="v-num v-8">8&nbsp;</span>Suni la tu ihe naghakyeihklit: ahwole atai tu ihe naghakyeihlili Atsinde Oochu ihe.</span>
</p>
<p>
	<span class="v MK1_9" data-id="MK1_9"><span class="v-num v-9">9&nbsp;</span>Occhu gheise wazeluh ayi dzine, Jesus otsidesha Ion Nazareth Galilee otsi, John tuyakeghinklilon Jesus Jordan otsi.</span>
	<span class="v MK1_10" data-id="MK1_10"><span class="v-num v-10">10&nbsp;</span>Kwete tu tsi tghatyeza tsiwohzon, wailon yake kwa matahatsataghiolon, yakeotine yetsi natezalon oietli etye:</span>
	<span class="v MK1_11" data-id="MK1_11"><span class="v-num v-11">11&nbsp;</span>Oochu otech yake otsi atitsuklon, toowela ooli oti ihe, Nila otaihchi nwasti Sachue.</span>
</p>
<p>
	<span class="v MK1_12" data-id="MK1_12"><span class="v-num v-12">12&nbsp;</span>Kwete atsinde achu tike tsi yatehalon kemwehchi.</span>
	<span class="v MK1_13" data-id="MK1_13"><span class="v-num v-13">13&nbsp;</span>Koochi kemwehchi atu tane nuklechi tioketi dzineke kooali, yakaotehun Metseli aghaghatai; kahchu ghatai metseli ihkyateslon; kahchu oochu woei oochu yetsinatilon.</span>
</p>
<p>
	<span class="v MK1_14" data-id="MK1_14"><span class="v-num v-14">14&nbsp;</span>Kootoo John kwechaghinhtyilon tane kwechaghinhtyinti, Jesus yuhchidesha Galilee, koohootyeh otech oochu Nagha Tgha makaoonadzutti otsi,</span>
	<span class="v MK1_15" data-id="MK1_15"><span class="v-num v-15">15&nbsp;</span>Kahchu toowela ooli, Tyeneti Nagha Tgha kyeyi: naghametselihi kyechahli, oochu otech oochu aha kootahti.</span>
</p>
<p>
	<span class="v MK1_16" data-id="MK1_16"><span class="v-num v-16">16&nbsp;</span>Ihtyezon tu chok Galilee tghamweh klontyesha, yailon Simon yu Andrew yu mekye yu tyemil tayesklu tu chok: atai tane taesklu tane eli.</span>
	<span class="v MK1_17" data-id="MK1_17"><span class="v-num v-17">17&nbsp;</span>Oochu Jesus toowela ooli yehti, Sakyetahtyel, kooh hanahooslihi oohchu hluge kehchi enahooslihi tane niyutooleli chon otsi.</span>
	<span class="v MK1_18" data-id="MK1_18"><span class="v-num v-18">18&nbsp;</span>Kwete taghatyemile echaghanelelon kikyehtyeshalon.</span>
</p>
<p>
	<span class="v MK1_19" data-id="MK1_19"><span class="v-num v-19">19&nbsp;</span>Oohchu oontsutli tontyo tyesha, yaih James Zebedee machue, kahchu John mekye, atilon tachin ela ehkye atyi tyemil keyatinklulon.</span>
	<span class="v MK1_20" data-id="MK1_20"><span class="v-num v-20">20&nbsp;</span>Kwete tyechi yehtilon: kwa taghata echughanelilon tachin ela ehkye atyi Zebedee oochu keotihche yu, oohchu kikyetyesklit.</span>
</p>
<p>
	<span class="v MK1_21" data-id="MK1_21"><span class="v-num v-21">21&nbsp;</span>Oohchu kochi ghatyestyetl Capernaum; kahchu kwete taneghaotatyech kwa kwiya menejitti dzineneh tane chehotyeh.</span>
	<span class="v MK1_22" data-id="MK1_22"><span class="v-num v-22">22&nbsp;</span>Oneghanintyellon yaotihche: kooatinti yaotatiheh otech oochu tatihi natsuti kehchi ayihoo mawoochuli, atu adeskles tane kehchi.</span>
	<span class="v MK1_23" data-id="MK1_23"><span class="v-num v-23">23&nbsp;</span>Oohchu iehti kweh atiih hligi teze ta kwa taneghaotatyech yaghati metseli ayiih; kahchu ootyestalon,</span>
	<span class="v MK1_24" data-id="MK1_24"><span class="v-num v-24">24&nbsp;</span>Toowe ooli, Atu aghaititaniah; atu ooli nagha assitli iyo aoohti, nuni Jesus Nazareth otsi? Yuhchitiyala aghayaonila? Atanasti nelesi Nagha Tgha Maatsinde Oochu ooih.</span>
</p>
<p>
	<span class="v MK1_25" data-id="MK1_25"><span class="v-num v-25">25&nbsp;</span>Jesus toowela ooli yehti, yachioote, Atu oonatih yehti, setseghatiyah yetsun tsi.</span>
	<span class="v MK1_26" data-id="MK1_26"><span class="v-num v-26">26&nbsp;</span>Kootoo aghaghatai tsunale too yayaghinchil, oohtye ootyestalo, yetsi hadesha.</span>
	<span class="v MK1_27" data-id="MK1_27"><span class="v-num v-27">27&nbsp;</span>Aghanetye ooghatesta, aghanetye chu koohtaghoati, tiyeohtye, yetike aloontye? ye tane tsi oochatihi koonte? Aha kootesti otech oochu gha saghatai mayis atu natset.</span>
	<span class="v MK1_28" data-id="MK1_28"><span class="v-num v-28">28&nbsp;</span>Koohchu oonthe atyeh meghoyuh yito kwa Galilee.</span>
</p>
<p>
	<span class="v MK1_29" data-id="MK1_29"><span class="v-num v-29">29&nbsp;</span>Ayite otsi, ghaghatestyetlon taneghaotatyechi kwa otsi, kweghaghintyetl Simon yu Andrew yu kwa, James chu John chu.</span>
	<span class="v MK1_30" data-id="MK1_30"><span class="v-num v-30">30&nbsp;</span>Simon tsiyue ma tyelasatyi teskoone ayila, oohchu koohoohati.</span>
	<span class="v MK1_31" data-id="MK1_31"><span class="v-num v-31">31&nbsp;</span>Yechidesha yila inchut, kahchu tahyatinti; kwete ayi teskoone ayila yecheli, ayi oota yakeotihch.</span>
</p>
<p>
	<span class="v MK1_32" data-id="MK1_32"><span class="v-num v-32">32&nbsp;</span>Hatse kahkachi, naghioo, kiya nanila yatitine, yaghi chu mazichi yaghatai metselihi.</span>
	<span class="v MK1_33" data-id="MK1_33"><span class="v-num v-33">33&nbsp;</span>Kahchu atghe ehlaititi tane natihti tyechiklaghatati tusklahti.</span>
	<span class="v MK1_34" data-id="MK1_34"><span class="v-num v-34">34&nbsp;</span>Kahchu atghazi tatihi akooyilalon ayeeah natlone yehtanintyelon, kooyaghatai metselihi natlon oonteslalon; kahchu atu ketselihoo wahti iyao-ohti, achi atayatilon ayiwooh ayehti.</span>
</p>
<p>
	<span class="v MK1_35" data-id="MK1_35"><span class="v-num v-35">35&nbsp;</span>Kahchu hatlindo, setsehto tsitike satalon, hadesha, kahchu koondeshalon aghasuchalechi, kahchu iehti yachutatyeheh.</span>
	<span class="v MK1_36" data-id="MK1_36"><span class="v-num v-36">36&nbsp;</span>Kahchu Simon yehkyatehchi kikyehtestyetllon.</span>
	<span class="v MK1_37" data-id="MK1_37"><span class="v-num v-37">37&nbsp;</span>Kikihtitsi, toowela ooli kiyehtilon, Atghe tane ninkhaghanatgha.</span>
</p>
<p>
	<span class="v MK1_38" data-id="MK1_38"><span class="v-num v-38">38&nbsp;</span>Towehchu yehti, Tane natehtsi otsidooshai kooche oohoostihi oochu, kootatooshigha lasasta aoontye.</span>
	<span class="v MK1_39" data-id="MK1_39"><span class="v-num v-39">39&nbsp;</span>Kahchu tane tsiwoghintalon taneghaotatyech kwa kwe Galilee, kahchu atsinde metseli ghayatehalon.</span>
</p>
<p>
	<span class="v MK1_40" data-id="MK1_40"><span class="v-num v-40">40&nbsp;</span>Kahchu machitatestyel tane tsusachi yaghoone yatsi nioonunisit, kahchu machi nachustachaklih, kahchu toowela ooli yehtilon Kooh koodinti ate oochu asaghoonlehassi.</span>
</p>
<p>
	<span class="v MK1_41" data-id="MK1_41"><span class="v-num v-41">41&nbsp;</span>Kahchu Jesus, atyetastihtoo madzye tatilon nati gha tiesunni ihe, yetsi tahtatitichlon, kahchu yakatehtich lon, kahchu toowela ooli yehtilon, Kooh koosti; kwakoola oochu anatyeh.</span>
	<span class="v MK1_42" data-id="MK1_42"><span class="v-num v-42">42&nbsp;</span>Tsiwohzon otatyech otye, susuchi yetselilon, kahchu oochu oohtyelon.</span>
</p>
<p>
	<span class="v MK1_43" data-id="MK1_43"><span class="v-num v-43">43&nbsp;</span>Kahchu yatatilon tsiwohzon itintiah, kahchu oochu tyehalon;</span>
	<span class="v MK1_44" data-id="MK1_44"><span class="v-num v-44">44&nbsp;</span>Kahchu toowela ooli yehtilon, Atu kahchu ooli ataoonti niwotine: kahchu achutiya, nazi yueh taneghaotatyech metihi, kahchu khaniah naoochu oohtyi ihe yaghi Moses za kyehchi, ata kiyutihi.</span>
	<span class="v MK1_45" data-id="MK1_45"><span class="v-num v-45">45&nbsp;</span>Kahchu hadesha, oohtye awonetye khootawootyelon, kahchu tike okehe khootawotyelon, kwa hlilon Jesus atu tanetghakweya tyetachatlihi kwa iyu meheaoontye, ahwole kemwehchi tike alilon, kahchu kiyinkhatestyetllon ewonetyetsi otsi.</span>
</p>
</div>

</body>
</html>