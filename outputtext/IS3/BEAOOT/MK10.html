<!DOCTYPE html>
<html>
<head>
	<meta charset="UTF-8" />
	<meta name="viewport" content="width=device-width, initial-scale=1.0" />
	<title>Ootech Oochu Takehniya Tinkles 10</title>
	<link rel="stylesheet" type="text/css" href="mobile.css">
</head>
<body>

<nav>
	<a href="MK9.html">&#9664;</a>
	<a href="MK.html">&#9776;</a>
	<a href="MK11.html">&#9654;</a>
</nav>

<div class="chapter section MK10 BEAOOT bea MK" dir="ltr" data-id="MK10" data-nextid="MK11" data-previd="MK9" lang="bea">
<div class="c">10</div>
<div class="s">Tghaohyertia keneti. </div>
<p>
	<span class="v MK10_1" data-id="MK10_1"><span class="verse1 v-num v-1">1&nbsp;</span>KAHCHU iiti otsi niiya, kahchu yuhchiklodesha Judea ti otaihchi Jordan natyechi: kahchu tane yinkhatyesha; kahchu tane ootanaun akehe kooh otye keeoach ahli taneghaotatyechoo.</span>
</p>
<p>
	<span class="v MK10_2" data-id="MK10_2"><span class="v-num v-2">2&nbsp;</span>Kahchu Phariseene yechitestyetl kahchu taoontya yehti, Oochu la teze tatsiyue yechanaolohu aotezi? kikaotyehunooh.</span>
</p>
<p>
	<span class="v MK10_3" data-id="MK10_3"><span class="v-num v-3">3&nbsp;</span>Kahchu ateyatetlalon toowehchu yehtilon Tyeha kehe anaghehtya Moses?</span>
</p>
<p>
	<span class="v MK10_4" data-id="MK10_4"><span class="v-num v-4">4&nbsp;</span>Kahchu toowe ghati, Moses hatyeh kha syeklah takehnichatinklessi o-ochatihtyehi adusklesse, kahchu oonchatoohtyellu.</span>
</p>
<p>
	<span class="v MK10_5" data-id="MK10_5"><span class="v-num v-5">5&nbsp;</span>Kahchu Jesus ateyatetlakahchu toowe yehti, Naghadzye natsut akehe ayi ihe naghatsi achateskleslon tidi sa.</span>
	<span class="v MK10_6" data-id="MK10_6"><span class="v-num v-6">6&nbsp;</span>Ahwole hatseto otsi tike ooli toh Nagha Tgha teze oola tsege chu.</span>
	<span class="v MK10_7" data-id="MK10_7"><span class="v-num v-7">7&nbsp;</span>Ayi otsi teze tatgha echeli to chu kahchu tatsiyue kah awoti;</span>
	<span class="v MK10_8" data-id="MK10_8"><span class="v-num v-8">8&nbsp;</span>Kahchu kooh chu onkeghatatye kootsun ehlatootyesi: atu otaihchi onkyeghatutyesi ahwole kootsun ehlatootyesi.</span>
	<span class="v MK10_9" data-id="MK10_9"><span class="v-num v-9">9&nbsp;</span>Oo ayi Nagha Tgha tsayaghehtichii, atuline inchake niyulel.</span>
</p>
<p>
	<span class="v MK10_10" data-id="MK10_10"><span class="v-num v-10">10&nbsp;</span>Kahchu nito kwa oota yaotatichne taoontya yehti kwaka inhligi tsi.</span>
	<span class="v MK10_11" data-id="MK10_11"><span class="v-num v-11">11&nbsp;</span>Kahchu toowe yehti, Ooline assine tatsiyue odehtyetine achune chu makahtueh akoochaile ate, soocha keoach.</span>
	<span class="v MK10_12" data-id="MK10_12"><span class="v-num v-12">12&nbsp;</span>Tsege chu tatsiyue odehtye, kahchu makahtueh achilai ate, soocha keoach.</span>
</p>
<p>
	<span class="v MK10_13" data-id="MK10_13"><span class="v-num v-13">13&nbsp;</span>Kahchu kiyananihtyi tsito yechihai, yekatootihi; yaotatichne yachuootatyech ayi naghanihtyisi ihe.</span>
	<span class="v MK10_14" data-id="MK10_14"><span class="v-num v-14">14&nbsp;</span>Ahwole Jesus wa-ichi, ohtye atu minihtike ooghilelon, kahchu toowe yehti, Ghateh kooyasahlah tsito yechihai sachaghatutyeli, kahchu atu nanahahun: ayi ihe nao-oaizi Nagha Tgha kyeyih tsi.</span>
	<span class="v MK10_15" data-id="MK10_15"><span class="v-num v-15">15&nbsp;</span>Kwa hli anaghaisii. Ooline atu niyatiooti Nagha Tgha kyeyih yechinekehchi atu Nagha Tgha kahchi koowoyezi.</span>
	<span class="v MK10_16" data-id="MK10_16"><span class="v-num v-16">16&nbsp;</span>Kahchu yakoone ihe niyatintyih, kahchu yakatihtich, kahchu oochu yachi indityesa.</span>
</p>
<p>
	<span class="v MK10_17" data-id="MK10_17"><span class="v-num v-17">17&nbsp;</span>Kahchu yitai tyesha atghunni kehchi, ehlaityi yuhchidesha ghatlelhu, kahchu yachinachustatalih, kahchu taoontya yehti toowe, Oochu Tanechiotyihi, tawoshlaitea ahtaze wostazonha?</span>
</p>
<p>
	<span class="v MK10_18" data-id="MK10_18"><span class="v-num v-18">18&nbsp;</span>Kahchu Jesus toowe yehti, Yehoo gha oochu indityesa sindilon ha? atuline oochu oontye ehlaiti zon, ayi Tikeaootli.</span>
	<span class="v MK10_19" data-id="MK10_19"><span class="v-num v-19">19&nbsp;</span>Sa tsiwohzon atanati, Atu soocha aoonta, Atu chu tane zaoohel, Atu chu anaooih, Atu chu ketselihoo tsiwotahoontich neotinoo, Atu chu tane nawoah, Ohtye taghooncha natgna chu noo chu.</span>
</p>
<p>
	<span class="v MK10_20" data-id="MK10_20"><span class="v-num v-20">20&nbsp;</span>Kahchu ateyatetlalon toowehchu yehti, Taneghaotatich, atghe tidi kama indityeaiih yeshihto otsi.</span>
</p>
<p>
	<span class="v MK10_21" data-id="MK10_21"><span class="v-num v-21">21&nbsp;</span>Kahchu Jesus yakaihtgha, yuntyeh, kahchu toowe yehti, Ehlaiti ooli nainchi tehtsut: ootinta, anehisi anetye mataghaneli, tyetaisanaine chu ghatanale, kooh ohtye natatootlosi ya tehchi: kahchu yuhchidiya, kahchu ninaootiah ayi sookatiya-i, kahchu sakehtiya.</span>
</p>
<p>
	<span class="v MK10_22" data-id="MK10_22"><span class="v-num v-22">22&nbsp;</span>Kahchu atu oochu indityesalon ayi sa tachi, kahchu yitaityeshalon atu keneli ihe: atane ohtye ooli natlon ayehilon.</span>
</p>
<p>
	<span class="v MK10_23" data-id="MK10_23"><span class="v-num v-23">23&nbsp;</span>Kahchu Jesus klokanatgha, toowehchu yehti yaotatichne, Tewotye atatlate ayine matatintlone kwewootyelassi Nagha Tgha nataghe tsi!</span>
</p>
<p>
	<span class="v MK10_24" data-id="MK10_24"><span class="v-num v-24">24&nbsp;</span>Kahchu yaotatichne yazake kaooghulli. Ahwole Jesus ateyatetla kahchu toowehchu yehti, Tsitohkaine, tahtye indatlaooh ayi kiyasooli mehmehetatintlon kwewootyelu Nagha Tgha mataghe tsi!</span>
	<span class="v MK10_25" data-id="MK10_25"><span class="v-num v-25">25&nbsp;</span>Ayi kyeotunni ghatai kwewotyizoo apetsiche kaookoodi, o-ochi matatintlon ehlaiti teze kwewoya Nagha Tgha nataghe tsi.</span>
</p>
<p>
	<span class="v MK10_26" data-id="MK10_26"><span class="v-num v-26">26&nbsp;</span>Kahchu o-ochi ghaooghali, toowe hlaghatati ihe, Mea mechua aghatoota?</span>
</p>
<p>
	<span class="v MK10_27" data-id="MK10_27"><span class="v-num v-27">27&nbsp;</span>Kahchu Jesus yakaitgha toowe yehti, Tane la atu kookechi nioontsit, Nagha Tgha la atu kooh hoontye: aha atane Nagha Tgha atghezi ooli mahechi nioontsut.</span>
</p>
<p>
	<span class="v MK10_28" data-id="MK10_28"><span class="v-num v-28">28&nbsp;</span>Kahchu Peter toowe tyi ehti, Nea anetye kyecho tasityetl, kahchu naghakyehtasityetliih.</span>
</p>
<p>
	<span class="v MK10_29" data-id="MK10_29"><span class="v-num v-29">29&nbsp;</span>Kahchu Jesus ateyatetla toowehchu yehti, Kwa hli anaghaisii, atuline ooli kyeghachelihine nito kwa, mekye koole, mehtghizze koole, matgha koole, ma koole, matsiyue koole, maskyege koole, matsatle koole, suni ihe, kahchu otich oochu ihe,</span>
	<span class="v MK10_30" data-id="MK10_30"><span class="v-num v-30">30&nbsp;</span>Ahwole otsinitooalassi keonetyi ketyi otehche enetyi too, nito kwane, mekye chu, mehtghizze chu, matgha chu, ma chu, maskyege chu, makyeyih chu, kahchu tsookatayaghi chu; kahchu achu tike tsi ghonioonizut ate kwihzon ehchaghatai.</span>
	<span class="v MK10_31" data-id="MK10_31"><span class="v-num v-31">31&nbsp;</span>Ahwole natlone haladi atine haistlachi awotyeissi; kahchu haistlachi atine haladi awotyeissi.</span>
</p>
<p>
	<span class="v MK10_32" data-id="MK10_32"><span class="v-num v-32">32&nbsp;</span>Kahchu atghunni aghatii Jerusalem otsi ghatestyetlu; kahchu Jesus yaghatyesha: kahchu kawoghuli; kahchu kiyahsellu oonighanityetlon. Kahchu niyatila keneti onketi matgha kahchu yatatati yesoo yuhniyi ihe,</span>
	<span class="v MK10_33" data-id="MK10_33"><span class="v-num v-33">33&nbsp;</span>Toowe ehti ihe, Nea Jerusalem otsitatyetl; kahchu tane Chue niyatoohtyelassi taneghaotatich tyiyine, adesklesne chu; inkai mazetse ooli kiyehtlon, kahchu kiyaniyutyelessi achunene;</span>
	<span class="v MK10_34" data-id="MK10_34"><span class="v-num v-34">34&nbsp;</span>Kahchu kiyachaochesi, kahchu kikatootoozassi, kahchu kikyehoozekassi, kahchu kizoohelassi: taiti dzinee awooche ate tsitike nawootyeissi.</span>
</p>
<p>
	<span class="v MK10_35" data-id="MK10_35"><span class="v-num v-35">35&nbsp;</span>Kahchu James chu John chu, Zebidee chue, yachidesha toowe yehtie, Taneghaotatyechi, kooh koosti aghaawoti akootiti sikooh.</span>
</p>
<p>
	<span class="v MK10_36" data-id="MK10_36"><span class="v-num v-36">36&nbsp;</span>Kahchu toowe yehti, Yea sachi nioonunassit naghachanasti?</span>
</p>
<p>
	<span class="v MK10_37" data-id="MK10_37"><span class="v-num v-37">37&nbsp;</span>Kahchu toowe kiyehti, Aghaniah sookah ookyetih, ehlaiti mehoonati, hligi oosklaghazihtye, nachatinchai kehe.</span>
</p>
<p>
	<span class="v MK10_38" data-id="MK10_38"><span class="v-num v-38">38&nbsp;</span>Ahwole Jesus toowe yehtii, Atu atawahti ooli ootahkyeti: atu mihe tuwahto la ayi tsa mehtughastoii? kahchu tunaghakechuhkliti ayi mehtanekhaitsikliti ayi ihe nehsakaichihkliti?</span>
</p>
<p>
	<span class="v MK10_39" data-id="MK10_39"><span class="v-num v-39">39&nbsp;</span>Toowe kiyehti, Atu ahandatla. Kahchu Jesus toowe yehti, Kwa hli tuwahtoissi tsaeh ieti otsi tughastode; kahchu ayi mehtukhaitsihkliti mihe tusakechihklitii ihe ayi ihe mihe naghakyechuhklitassi:</span>
	<span class="v MK10_40" data-id="MK10_40"><span class="v-num v-40">40&nbsp;</span>Ahwole wostyi chisinchi chu tayaghetichu oosklaghazintye atu si senatunne eli kaooali; ahwole kooyachulelassi ayine kooya so-ochesunne,</span>
</p>
<p>
	<span class="v MK10_41" data-id="MK10_41"><span class="v-num v-41">41&nbsp;</span>Kahchu kenetyine aghatitsuk chi ohtye atu yatsi kyehanelilon James chu John chu.</span>
	<span class="v MK10_42" data-id="MK10_42"><span class="v-num v-42">42&nbsp;</span>Ahwole Jesus tyechi yehtilon toowehchu yehti, Atawahti ayi kechanehtya kehe kikaootsutti ayi achune kooyakeolech; kahchu kootaityiye kooyaghatah.</span>
	<span class="v MK10_43" data-id="MK10_43"><span class="v-num v-43">43&nbsp;</span>Ahwole naghai atu kooh akehe naghahtyeissi: Ahwole ayi koonoochu sachatoohcha kooti, naghani ayi nagha keo-otichassi:</span>
	<span class="v MK10_44" data-id="MK10_44"><span class="v-num v-44">44&nbsp;</span>Kahchu ooline assine naghani ihe haladi miindichatoesi o-ochi chatoohchai gha, tane glia keo-otichassi achanetye gha.</span>
	<span class="v MK10_45" data-id="MK10_45"><span class="v-num v-45">45&nbsp;</span>Ayi aghoo teze Chue atu makeochatichi ihe yuhchideya, ahwole tane gha keo-otichassi, kahchu khaooallu yeghataisi natlone yatachi ootane.</span>
</p>
<p>
	<span class="v MK10_46" data-id="MK10_46"><span class="v-num v-46">46&nbsp;</span>Kahchu nighanintyetl Jericho: kahchu Jericho otsi hatayaooh yaotatichne chu tane natlone chu, mataituehi Bartimaeus, chue Timaeus, tinkuzze satah tyechihi ihe.</span>
	<span class="v MK10_47" data-id="MK10_47"><span class="v-num v-47">47&nbsp;</span>Atitsuk chi ayi Jesus Nazareth chihtatyezutti, ohtye tyi otyesta, kahchu toowe yehti, Jesus nai chue David, soonchoonaya.</span>
</p>
<p>
	<span class="v MK10_48" data-id="MK10_48"><span class="v-num v-48">48&nbsp;</span>Kahchu natlone yatati atu awotihi gha: hoontye ooli otaihchi ohtye otyesta, David chue, soonchoonaya.</span>
</p>
<p>
	<span class="v MK10_49" data-id="MK10_49"><span class="v-num v-49">49&nbsp;</span>Kahchu Jesus hlininiya, kahchu kwehakehe ehti. Kahchu tyechi kiyehti ayi teze mataituehi, toowe kiyehti ihe, Kyeneneli, niiya; tyechi nehti.</span>
	<span class="v MK10_50" data-id="MK10_50"><span class="v-num v-50">50&nbsp;</span>Kahchu ooyadehchus yiatehtakadi, niiya, kahchu Jesus tsidyesha.</span>
</p>
<p>
	<span class="v MK10_51" data-id="MK10_51"><span class="v-num v-51">51&nbsp;</span>Kahchu Jesus otyesta toowehchu yehti, Ye sachinioonunisita anusleha? Ayi mataituehi teze toowe ehti, Aghaghintai, setai saanaoontlihi.</span>
</p>
<p>
	<span class="v MK10_52" data-id="MK10_52"><span class="v-num v-52">52&nbsp;</span>Jesus toowe yehti, Taihchi ootinta; na-ihe naghinta. Iitetyeh matai naootli, kahchu Jesus kyehtesha atghunni.</span>
</p>
</div>


</body>
</html>