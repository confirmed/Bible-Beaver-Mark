<!DOCTYPE html>
<html>
<head>
	<meta charset="UTF-8" />
	<meta name="viewport" content="width=device-width, initial-scale=1.0" />
	<title>Ootech Oochu Takehniya Tinkles 6</title>
	<link rel="stylesheet" type="text/css" href="mobile.css">
</head>
<body>

<nav>
	<a href="MK5.html">&#9664;</a>
	<a href="MK.html">&#9776;</a>
	<a href="MK7.html">&#9654;</a>
</nav>

<div class="chapter section MK6 BEAOOT bea MK" dir="ltr" data-id="MK6" data-nextid="MK7" data-previd="MK5" lang="bea">
<div class="c">6</div>
<div class="s">Tghachyestla edzetaiti. </div>
<p>
	<span class="v MK6_1" data-id="MK6_1"><span class="verse1 v-num v-1">1&nbsp;</span>KAHCHU ieti otsi achudesha, kahchu yuhchidesha ghochati matike; yaotatichine chu yekehdesha.</span>
	<span class="v MK6_2" data-id="MK6_2"><span class="v-num v-2">2&nbsp;</span>Kahchu Menejitti Dzine khoonioonizutooh tye tyetachatlihi kwa taneghaotatyech natlone kootitsakooh khawoalli, ghatih Tyecha otsi niyatilontye? Kahchu ye o-ochi mehoochayu tidi machioo, koole yaghi oochu ekyeotatichi ayilai tila ihe?</span>
	<span class="v MK6_3" data-id="MK6_3"><span class="v-num v-3">3&nbsp;</span>Atu ayila tachin atali, Mary chue mekye James, Joses chu, Juda dm, Simon chu? kahchu mehtghezze chode mekyechatich? Kalichu atu oochu yatsiintighadesa.</span>
</p>
<p>
	<span class="v MK6_4" data-id="MK6_4"><span class="v-num v-4">4&nbsp;</span>Kahchu Jesus toowela yehti, Tane chi otine tune atu mooh oontue iyu aoontye mehe meachatachai, atunezon tatike hwa yule iyu aoontye, kahchu atai hahte menachine, kahchu atai hahte ghochatih makwa.</span>
	<span class="v MK6_5" data-id="MK6_5"><span class="v-num v-5">5&nbsp;</span>Kahchu ayiti atu kooye keoahchlon mehmawochuli kewotiche, tahkine ghatyeh katehtichlon yatitine, kahchu nayaghihtalon.</span>
	<span class="v MK6_6" data-id="MK6_6"><span class="v-num v-6">6&nbsp;</span>Kahchu kawolilon atu aha yutieh. Ahwole atghe tane tanenatih akehe klodeshalon, taneghaotatyech.</span>
</p>
<p>
	<span class="v MK6_7" data-id="MK6_7"><span class="v-num v-7">7&nbsp;</span>Kahchu keneti onketi matgha tyechi yehti, eonetye tsi yeteha onkyetatatye; kahchu yehnatsutti yayila yatanatsutti naghaghatai metselihi;</span>
</p>
<p>
	<span class="v MK6_8" data-id="MK6_8"><span class="v-num v-8">8&nbsp;</span>Kahchu aychti atuli yatoolai kyatehchu, tghes zon; atu etsunzis, atu chu otles tyes ali, atu chu sooniya kooghele tasulla:</span>
	<span class="v MK6_9" data-id="MK6_9"><span class="v-num v-9">9&nbsp;</span>Hoontyegho kyetlhi ahoo zon tatyez; kahchu atu onketi kestue taooya.</span>
	<span class="v MK6_10" data-id="MK6_10"><span class="v-num v-10">10&nbsp;</span>Kahchu toowela yehti, oolitah nito kwa kwighaachatetah, ayiti ahli achutahaz ti otsi.</span>
	<span class="v MK6_11" data-id="MK6_11"><span class="v-num v-11">11&nbsp;</span>Kahchu atu ninaghatile ati, naghatitsukki ata chu, aisai iiti otsi achutaach ate, naghakye waghat otles ihe kooyeh ooghahtichi. Kwa hli anaghaisii, Otehchi aghatane Sodom yu Gomorrha yu oochu awohtyesi ohtye tane tsiochatihi dzine intyizon ayi tike.</span>
</p>
<p>
	<span class="v MK6_12" data-id="MK6_12"><span class="v-num v-12">12&nbsp;</span>Kahchu achughatestyetl, kahchu tane taghatih ketselihi ooghachatutii gha,</span>
	<span class="v MK6_13" data-id="MK6_13"><span class="v-num v-13">13&nbsp;</span>Kahchu natlon metselihi ghaghateha, kahchu kles ihe yakiyehkluk yatitiine, kahchu nayaghinta;</span>
</p>
<p>
	<span class="v MK6_14" data-id="MK6_14"><span class="v-num v-14">14&nbsp;</span>Kahchu metihi tyiyi Herod otitsuk mewoyu; (atgheze tike okehe midizi khoochatiihe;) kahchu toowe ehti, John matukeghinkliti atai tustye otsi niiya, kahchu ayiwo mehe ohtye keochatichi eotatya aoontye.</span>
</p>
<p>
	<span class="v MK6_15" data-id="MK6_15"><span class="v-num v-15">15&nbsp;</span>Achune ghati, Elias atai, kahchu achune ghati atane tai atahwotine, ehlatine eontye atane tai atahwotine.</span>
</p>
<p>
	<span class="v MK6_16" data-id="MK6_16"><span class="v-num v-16">16&nbsp;</span>Ootitsukchi Herod, toowe ehti, John ayi matsi hlihyitl ii: tsitike nesta tustyi otsi.</span>
</p>
<p>
	<span class="v MK6_17" data-id="MK6_17"><span class="v-num v-17">17&nbsp;</span>Atai Herod ghochati ochiyateha, John chu niyatinti, kahchu tane kwechayihti tayaghesklu Herodias ihe, mekye Philip tsiyue ihe: atai inkah hlakootsila.</span>
	<span class="v MK6_18" data-id="MK6_18"><span class="v-num v-18">18&nbsp;</span>Atai John ayehtii Herod, Atu wotezi nai awohi nekye tsiyue.</span>
	<span class="v MK6_19" data-id="MK6_19"><span class="v-num v-19">19&nbsp;</span>Ayeoo Herodias tike ochehtune yesoohail akhai; ahwole atu hawootli iyu maaoontye:</span>
	<span class="v MK6_20" data-id="MK6_20"><span class="v-num v-20">20&nbsp;</span>Atai Herod John enejitieh, atayetioo tyeswe ghata, kahchu maghata oochu tane elieh teze, kahchu yama intityesha; kahchu yatitsukchi oontlon kehe keoachlon, kahchu kyenawolesilon ayiteh otitsuk ate.</span>
</p>
<p>
	<span class="v MK6_21" data-id="MK6_21"><span class="v-num v-21">21&nbsp;</span>Kootoo sookah nitsutooh dzinee khonioonizutooh Herod niyi dzinee khonioonizutooh hatleke eghohtai gha oola tametihi gha, simakunnis metihi tyiyi chu, kahchu haladi kha kakaoozuni Galilee;</span>
	<span class="v MK6_22" data-id="MK6_22"><span class="v-num v-22">22&nbsp;</span>Kooh kootoo Herodias matue kwiya tahtitla, kahchu yakeneli Herod chu, ayi yakasatai chu, metihi tyiyi toowe ehti ayi atyedi, Soodinkyet ooli sachinioonunisitassi, atuli necho matuhsesi.</span>
</p>
<p>
	<span class="v MK6_23" data-id="MK6_23"><span class="v-num v-23">23&nbsp;</span>Kwete oochu ayehti, Atghaze ooli assyesi oochu gho soodinkyet ate, tghatichi ooli assi naslelasi.</span>
</p>
<p>
	<span class="v MK6_24" data-id="MK6_24"><span class="v-num v-24">24&nbsp;</span>Kahchu hadesha totsi anna. Ye ooduskyet aoontye totsi ehtilon? Tsiyua so toowe ehti, John matukeghinkliti tsi.</span>
</p>
<p>
	<span class="v MK6_25" data-id="MK6_25"><span class="v-num v-25">25&nbsp;</span>Iteteh kwete metihi tyiyi tsidesha, kahchu atakyet, kooh koosti atezon sahoalli tsa ihkye John matukeghinkliti tsi.</span>
</p>
<p>
	<span class="v MK6_26" data-id="MK6_26"><span class="v-num v-26">26&nbsp;</span>Kahchu ohtye metihi tyiyi atu kenelilon; hoontye ooli oochu ati ihe, kahchu aghatane ihe kookasata, atu yaza ootihyul.</span>
	<span class="v MK6_27" data-id="MK6_27"><span class="v-num v-27">27&nbsp;</span>Kwete chu metihi tyiyi otsideha teze, kahchu matsi naghahal yehtilon: kahchu otsidesha tane kwechayehti yetsi hlihyitl.</span>
	<span class="v MK6_28" data-id="MK6_28"><span class="v-num v-28">28&nbsp;</span>Kahchu yetsi nanioo tsakyeh, kahchu atyedi ghioo: ooh ayi atyedi to ghioo.</span>
	<span class="v MK6_29" data-id="MK6_29"><span class="v-num v-29">29&nbsp;</span>Kootoo yaotatichne oghatitsuk chi, yachihatestyetl kahchu yazeche nighatihtyi, kahchu natine kwati naghanihtyi.</span>
</p>
<p>
	<span class="v MK6_30" data-id="MK6_30"><span class="v-num v-30">30&nbsp;</span>Kahchu wochichatehane aghanetye intataghati Jesus aliiti otsihatestyetl, atghazi kitatati ooli, keooaachii, kahchu ooli tanegha ootatyechine.</span>
	<span class="v MK6_31" data-id="MK6_31"><span class="v-num v-31">31&nbsp;</span>Kahchu toowehchu yehti, Tyetahtyel naghai tyinta oolite yaghi kemwehchi, kahchu oontsutli natahyih: kootoo natlon yuhchighatestyetl kahchu yiteghatestyetl, atulita ahwosits kuzza ooli.</span>
</p>
<p>
	<span class="v MK6_32" data-id="MK6_32"><span class="v-num v-32">32&nbsp;</span>Kahchu naoonai ela tu chok ehkyeatachi ehkyeghaghityetl.</span>
	<span class="v MK6_33" data-id="MK6_33"><span class="v-num v-33">33&nbsp;</span>Kahchu tane kooya-ih achughatestyetlooh, kahchu natlone atakooyehti, kahchu tane natihti otsi atghe otsi ooghatehsut nito kwa otyiyi aghoo anetye oogha-i, kahchu tane tse nighanintyetl, aghanetye kiyunintyetl.</span>
	<span class="v MK6_34" data-id="MK6_34"><span class="v-num v-34">34&nbsp;</span>Kahchu Jesus hadesha natlone tane gha-ih, ohtye matsun tatihti kyehe indityesa, uspai etyieh uspai ghaghatane tane atu ayehi: kahchu tye yaghotatich natlon ooli.</span>
</p>
<p>
	<span class="v MK6_35" data-id="MK6_35"><span class="v-num v-35">35&nbsp;</span>Kootoo ayi dzinelon kwakoole tontyeto kloeh ooli, yaotatichne yachitestyetl, toowe yehtilon eh, Kemwehchi oolilon chodeh, kahchu kwa oonchadeh dzine kloeh ooli:</span>
	<span class="v MK6_36" data-id="MK6_36"><span class="v-num v-36">36&nbsp;</span>Achuyadeha tike okehe otsighatatyel, kahchu nito kwa ootlonchi, kahchu ataheghatutlihi gha otles tyes: atuli ghatsitsi aghahi ihe.</span>
</p>
<p>
	<span class="v MK6_37" data-id="MK6_37"><span class="v-num v-37">37&nbsp;</span>Ateyatetlalon hoole toowehchu yehti ihe, Naghanilon kiyioohtai kooyanahli. Kahchu toowe kiyehti, Yaghe otsi tawotyeli ataghawothhi ila sooniya onkye keoneti ketyi sachunai ehtye otles tyesta, yaghine ghaoohchuti?</span>
</p>
<p>
	<span class="v MK6_38" data-id="MK6_38"><span class="v-num v-38">38&nbsp;</span>Toowela ooli nayetilon, Taitya otles tyes ahiwo? oonkawahya. Kahchu ataghowatichi, toowela ghati, Hlahcheti, hluge chu onketi.</span>
</p>
<p>
	<span class="v MK6_39" data-id="MK6_39"><span class="v-num v-39">39&nbsp;</span>Kooh yehtilon eonetye tsi tahtsi kloke tanepyeds tgha.</span>
	<span class="v MK6_40" data-id="MK6_40"><span class="v-num v-40">40&nbsp;</span>Kahchu ghatye gheskyih inchake, keoneti ketyi tatehtsi inchinatatye, taghane chu hlahcheti ketyi inchinatatye tatehtsi.</span>
	<span class="v MK6_41" data-id="MK6_41"><span class="v-num v-41">41&nbsp;</span>Kahchu hlahcheti otles tyes niyatila hluge onketi chu, koohtike ookahtgha yatsi kahchu merci yehti, kahchu otles tyes yataghiyits, kahchu yaotatichne ghila yaniyulel gha; hluge onketi chu anetye tghaestich.</span>
	<span class="v MK6_42" data-id="MK6_42"><span class="v-num v-42">42&nbsp;</span>Aghanetye eghaghintalon, oochu tataghanastolon.</span>
	<span class="v MK6_43" data-id="MK6_43"><span class="v-num v-43">43&nbsp;</span>Kahchu keneti onketi matgha kloke asklu ghaisis tadesmanoo mechaghintai ihe, hluge ihe chu.</span>
	<span class="v MK6_44" data-id="MK6_44"><span class="v-num v-44">44&nbsp;</span>Kahchu yeghaghintaiine otles tyes oolitah hlahcheti keoneti keoneti ketyi sihlon enetyi sihlon tezoo.</span>
</p>
<p>
	<span class="v MK6_45" data-id="MK6_45"><span class="v-num v-45">45&nbsp;</span>Ieti tye kwete anetye ihe yutilon yaotatichne tachin elahkyeootyeli kha, kahchu taityechi otsighatuteligha haladih Bethsaida, achutehaton tane.</span>
	<span class="v MK6_46" data-id="MK6_46"><span class="v-num v-46">46&nbsp;</span>Kahchu kootoo achuteha, atai chu yitaityesha khis tsi yaootootyech.</span>
</p>
<p>
	<span class="v MK6_47" data-id="MK6_47"><span class="v-num v-47">47&nbsp;</span>Kahkachi aoocha tsi, tachin ela tatiche tsi tu chok taghalilooh, atane nunkuchi sahti ali.</span>
	<span class="v MK6_48" data-id="MK6_48"><span class="v-num v-48">48&nbsp;</span>Kahchu yai ohtye keotichoo atowazu; intsita oolieh: oolitah hatlindo aoocha soo tane wohniyalon, tu chok khai niyalon, kahchu yaooyeassilon.</span>
	<span class="v MK6_49" data-id="MK6_49"><span class="v-num v-49">49&nbsp;</span>Kiyainchi tu khai niya, kooh kooghati tane atsinde ali lontye kiyutih, kahchu ohtye oonighanityetllon:</span>
	<span class="v MK6_50" data-id="MK6_50"><span class="v-num v-50">50&nbsp;</span>Aghanetye kiyai, kahchu atu oochu indighatyesalon. Kwete inchi ooghatatyech, kahchu toowela yehti, Ohtye soonahtye: suni asli aoontye; atu ooneghahtyel.</span>
</p>
<p>
	<span class="v MK6_51" data-id="MK6_51"><span class="v-num v-51">51&nbsp;</span>Kahchu inkhadesha elahkye atine; kahchu intsi adezut: kahchu ohtye khawoghali, kahchu o-ochi khawoghali.</span>
	<span class="v MK6_52" data-id="MK6_52"><span class="v-num v-52">52&nbsp;</span>Atu ayi indi ghati ihe ayi o-ochi keochaachi kehchi otles tyes: aghatane koodzye natsuttieh.</span>
</p>
<p>
	<span class="v MK6_53" data-id="MK6_53"><span class="v-num v-53">53&nbsp;</span>Kootoo naghateskyi tsi, koonaghaghintyetl tike Gennesaret, kahchu tghaghiyetl.</span>
	<span class="v MK6_54" data-id="MK6_54"><span class="v-num v-54">54&nbsp;</span>Tghaghihyetl tsi ela ehkye tsi, kwete atakiyeti,</span>
	<span class="v MK6_55" data-id="MK6_55"><span class="v-num v-55">55&nbsp;</span>Kahchu kyeton ghatich aonetye ieti otusinkha, kahchu kyekyeyehtich ayi tyelisatyii tatihi, ali iteh oohatitsukooh.</span>
	<span class="v MK6_56" data-id="MK6_56"><span class="v-num v-56">56&nbsp;</span>Kahchu kwiyah assitih nito kwa chisinchi, nito kwa otyiyi koole, tike koole, nikiyityih ayi yatitine atghunni tiche koole, kahchu kichiniooghanunisit kikatutihi gha ghatye makestue maihe aghoo kiyuhchuti gha; yuhchutassihne anetye yaghitalon.</span>
</p>
</div>


</body>
</html>