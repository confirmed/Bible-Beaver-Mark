<!DOCTYPE html>
<html>
<head>
	<meta charset="UTF-8" />
	<meta name="viewport" content="width=device-width, initial-scale=1.0" />
	<title>Ootech Oochu Takehniya Tinkles 4</title>
	<link rel="stylesheet" type="text/css" href="mobile.css">
</head>
<body>

<nav>
	<a href="MK3.html">&#9664;</a>
	<a href="MK.html">&#9776;</a>
	<a href="MK5.html">&#9654;</a>
</nav>

<div class="chapter section MK4 BEAOOT bea MK" dir="ltr" data-id="MK4" data-nextid="MK5" data-previd="MK3" lang="bea">
<div class="c">4</div>
<div class="s">Tghachyestla tinti. </div>
<p>
	<span class="v MK4_1" data-id="MK4_1"><span class="verse1 v-num v-1">1&nbsp;</span>Kahchu tyigha tane ootatech tu chok tghamweh: kahchu natlone yinkhadesha, kahchu tachin ela ehkyiya, kahchu tu chok tih ali; kahchu atghe tane natlone tike wohzon.</span>
	<span class="v MK4_2" data-id="MK4_2"><span class="v-num v-2">2&nbsp;</span>Kahchu yachioteh ooli natlon yughotyeh, kahchu toowe ehti otsiootihi,</span>
	<span class="v MK4_3" data-id="MK4_3"><span class="v-num v-3">3&nbsp;</span>Oochu atahtsuk; Oochu hadesha otles alihi tane anihyihi niyilihi gha:</span>
	<span class="v MK4_4" data-id="MK4_4"><span class="v-num v-4">4&nbsp;</span>Kahchu intyizon achunihyehti, tahkine yainkhyi tinkuzze, kahchu chua etye yaghatehtyetllon.</span>
	<span class="v MK4_5" data-id="MK4_5"><span class="v-num v-5">5&nbsp;</span>Kahchu tahke nooghinklit tsyetgha, atu oonchadi tike ooliite; kahchu kwete ghanaghiyu, atu tike tatghoe:</span>
	<span class="v MK4_6" data-id="MK4_6"><span class="v-num v-6">6&nbsp;</span>Ahwole chelon sa niniya, maziche ninihklitlon; aha oona maghaye toontooeyi, ayi ihe taihtsutii.</span>
	<span class="v MK4_7" data-id="MK4_7"><span class="v-num v-7">7&nbsp;</span>Kahchu tahke nooghinklit ghoos chine chok tgha, kahchu ghoos chine chok ghanaghiyu, kahchu klighatanityetUon, kahchu atuli machiche oolilon.</span>
	<span class="v MK4_8" data-id="MK4_8"><span class="v-num v-8">8&nbsp;</span>Kahchu achu nooghinklitlon tike oochu ti, kahchu machiche ooghilyelon ghanaghiyu yu kahchu tainyezho; kahchu yahlonihyu tahke taoketyi tahke chu edzetaiti ketyi, tahke chu keoneti ketyi.</span>
</p>
<p>
	<span class="v MK4_9" data-id="MK4_9"><span class="v-num v-9">9&nbsp;</span>Koohchu yehti, Yaghi matsaghe ooli, inkai ootootsuke yehti.</span>
</p>
<p>
	<span class="v MK4_10" data-id="MK4_10"><span class="v-num v-10">10&nbsp;</span>Kootoo chlatyo ayi yehkatyelichi yaghi chu keneti onketi matgha tawotya yehti kawotzutne gha.</span>
	<span class="v MK4_11" data-id="MK4_11"><span class="v-num v-11">11&nbsp;</span>Kalichu toewela ooli yehti, Naghunni aghaoochuneoh aoontye atawohtihiglia tyewotye hai koosti Nagha Tgha kyeyi: ahwole ayine tsehtsi natihne, atghe ooli keowaahch yehe achatih:</span>
	<span class="v MK4_12" data-id="MK4_12"><span class="v-num v-12">12&nbsp;</span>Wai oochui, kahchu atu hlyenahotihi gha; kahchu ooghatitsukooh ooghatootsukassi lon, kahchu atu klaghatootsukassilon; koohchu oolita ghooghanetyela, koometselihi kooya oone oochatulel akhe.</span>
</p>
<p>
	<span class="v MK4_13" data-id="MK4_13"><span class="v-num v-13">13&nbsp;</span>Kahchu toowela ooli yehti, Tiyeghakehe atawahtiha ooli kehe yaghaghahtai kehe? koohchu yeghateh atawahtiha atghe otech?</span>
	<span class="v MK4_14" data-id="MK4_14"><span class="v-num v-14">14&nbsp;</span>Oonehyene oonehyoh sa.</span>
	<span class="v MK4_15" data-id="MK4_15"><span class="v-num v-15">15&nbsp;</span>Kahchu aghatane tinkuzze tatihne sa chunihyehti; ahwole kootoo ooghatitsukassi kooh ghaghatai metseli kwoto otsidesha, kahchu yazake yuhniyatiooh yadzye ta otsi.</span>
	<span class="v MK4_16" data-id="MK4_16"><span class="v-num v-16">16&nbsp;</span>Kahchu aghatane chunihye ine tsye tgha; kootoo sa ooghatitsuk, kwete neooatiooh soochanetye;</span>
	<span class="v MK4_17" data-id="MK4_17"><span class="v-num v-17">17&nbsp;</span>Kahchu atu ghai ighutaklilon aghatane hahte, kwa tiootsi zon ghaghatalon, ootlwe kootoo sookhaootaya kootoo hlachatatane niwoya sa tachi kwete chahte intighatesah.</span>
	<span class="v MK4_18" data-id="MK4_18"><span class="v-num v-18">18&nbsp;</span>Kahchu aghatane ayi yachunihyene ghoos chok chine tgha; ayi sa ooghatitsuh,</span>
	<span class="v MK4_19" data-id="MK4_19"><span class="v-num v-19">19&nbsp;</span>Kooh tidi tike indi, kahchu mihe atsunnetahe yu mihe tatintlon yu, kahchu machachintye achu ooli kwenachaghila otcho ooli sa, kahchu atu machiche ooli.</span>
	<span class="v MK4_20" data-id="MK4_20"><span class="v-num v-20">20&nbsp;</span>Kahchu ayi mehoochunihyehe tike oochute; ayi ootitsukne sa, kahchu niooatioone, kahchu machiche ooli, tahke taoketyi enetyi, tahke chu edzetaitiketyi, tahke chu keonetiketyi.</span>
</p>
<p>
	<span class="v MK4_21" data-id="MK4_21"><span class="v-num v-21">21&nbsp;</span>Kahchu toowela yehti, Nachila takooche nichualli ghotwetghulle yue take ustyi koole? koohchu atu nichiooite takoochechine?</span>
	<span class="v MK4_22" data-id="MK4_22"><span class="v-num v-22">22&nbsp;</span>Agha atuli nachunehi atu mewotuti; kahchu atuli tanetcha maghuchata iyu aoontye, ahwole atachuteassi.</span>
	<span class="v MK4_23" data-id="MK4_23"><span class="v-num v-23">23&nbsp;</span>Koole matsaghe oolyetane inkai ootootsukassi.</span>
</p>
<p>
	<span class="v MK4_24" data-id="MK4_24"><span class="v-num v-24">24&nbsp;</span>Kahchu toowela ooli yehti, Tyeke ayi ootahtsukki: ayi ihe tikeghaklyeli, ayieh nagha tsi tiketsalelassi: kahchu naghai ootaghahtsukki, ootehchi nahachuallassi.</span>
	<span class="v MK4_25" data-id="MK4_25"><span class="v-num v-25">25&nbsp;</span>Yaghi ayehi, machuallassi: kahchu yaghi atu ayehi, mehwayachutallassi koole ayi ayehi.</span>
</p>
<p>
	<span class="v MK4_26" data-id="MK4_26"><span class="v-num v-26">26&nbsp;</span>Kahchu toowela ooli yehti, Koohia ootye oontye Nagha Tgha kyeyi, hletye teze oochunehyehti oodihyitl keoontye;</span>
	<span class="v MK4_27" data-id="MK4_27"><span class="v-num v-27">27&nbsp;</span>Kahchu satyi, kahchu niiya hatleke chu dzine chu, kahchu achunehyehti ghanaghihu, atu ataoti noontye sikooh.</span>
	<span class="v MK4_28" data-id="MK4_28"><span class="v-num v-28">28&nbsp;</span>Ghoo yaghi tike atai hahte otsi ghanaghihu; hatse kloke eli, kahchu hachaghinaghiyu, kahchu otlweh ootles.</span>
	<span class="v MK4_29" data-id="MK4_29"><span class="v-num v-29">29&nbsp;</span>Kahchu yaghi chiche ghanaghihuta, kwete atataz, khoo chotazze dzine eli.</span>
</p>
<p>
	<span class="v MK4_30" data-id="MK4_30"><span class="v-num v-30">30&nbsp;</span>Towehchu yehtilon, Tyechi otsi gha Nagha Tgha kehchi niwowotal aoontye manatake? koole hletyi indi nighaootal aoontye?</span>
	<span class="v MK4_31" data-id="MK4_31"><span class="v-num v-31">31&nbsp;</span>Hleoontye oochuniliyehti ehlatye yutanikluchi machiche, kwa nichalesta oonahyehe tike, eyi zon natsutli anetye oochu ihyehe tike tih:</span>
	<span class="v MK4_32" data-id="MK4_32"><span class="v-num v-32">32&nbsp;</span>Kwa aochelesta, oochu nichulesta ayi zon otehchi yaincha anetye nichulihchassi, kahchu matatse natlon; kahchu ayiti chua yayue sacha iyue tehtsi.</span>
</p>
<p>
	<span class="v MK4_33" data-id="MK4_33"><span class="v-num v-33">33&nbsp;</span>Kahchu ayi etye akyehchi oochatihi ihe ehyatatilon, ghanawesittih oohasoohtsoo gha.</span>
	<span class="v MK4_34" data-id="MK4_34"><span class="v-num v-34">34&nbsp;</span>Ahwole atu ya-i-ti-tyes ate atu yachiwotyehlon: kahchu sahta aghatinta, yaotatichne atghe yatatilon.</span>
</p>
<p>
	<span class="v MK4_35" data-id="MK4_35"><span class="v-num v-35">35&nbsp;</span>Kahchu ayi dzinee, kahkachi aocha, toowehchu yehti, Onka nataghokye taityechi.</span>
	<span class="v MK4_36" data-id="MK4_36"><span class="v-num v-36">36&nbsp;</span>Kahchu yite kitehalon tane natlone, nighatila aoontye sikooh. Kahchu kooyeh testyetlon tachin ela ihe.</span>
	<span class="v MK4_37" data-id="MK4_37"><span class="v-num v-37">37&nbsp;</span>Kahchu intsi chok niya, kahchu tuyune nachalon tachin ela kooyeghe tiketlalon, kwa hlilon tadesmanooh.</span>
	<span class="v MK4_38" data-id="MK4_38"><span class="v-num v-38">38&nbsp;</span>Ahwole atai haiseuhi, satyi tsiatakyeh: kahchu tsikiyaniha, toowehchu kiyehti Metihi, atu aghaititawoala tghataozitassi?</span>
</p>
<p>
	<span class="v MK4_39" data-id="MK4_39"><span class="v-num v-39">39&nbsp;</span>Kahchu niiya, kahchu intsi tsiwoti, toowehchu yehti tu chok, Tyeke tahtsi. Kahchu intsi atyehzut, kahchu ohtye tyesghutl.</span>
</p>
<p>
	<span class="v MK4_40" data-id="MK4_40"><span class="v-num v-40">40&nbsp;</span>Kahchu toowela ooli yehti, Yehoogha onenatyetl aoontye? yehoogha atu a kootahti aoontye?</span>
	<span class="v MK4_41" data-id="MK4_41"><span class="v-num v-41">41&nbsp;</span>Kahchu ohtye onighanintyetl, kahchu toowela klaghatati, Ye teze alontye koole intsi ateate chu tu chok yuzehtso?</span>
</p>
</div>


</body>
</html>