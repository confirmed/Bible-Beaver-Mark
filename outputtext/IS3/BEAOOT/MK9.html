<!DOCTYPE html>
<html>
<head>
	<meta charset="UTF-8" />
	<meta name="viewport" content="width=device-width, initial-scale=1.0" />
	<title>Ootech Oochu Takehniya Tinkles 9</title>
	<link rel="stylesheet" type="text/css" href="mobile.css">
</head>
<body>

<nav>
	<a href="MK8.html">&#9664;</a>
	<a href="MK.html">&#9776;</a>
	<a href="MK10.html">&#9654;</a>
</nav>

<div class="chapter section MK9 BEAOOT bea MK" dir="ltr" data-id="MK9" data-nextid="MK10" data-previd="MK8" lang="bea">
<div class="c">9</div>
<div class="s">Tghachyestla kalaketi. </div>
<p>
	<span class="v MK9_1" data-id="MK9_1"><span class="verse1 v-num v-1">1&nbsp;</span>KAHCHU toowe yehti, Kwa hli anaghaisii tahkine chode natehyane atu koozetse nio-olyezi, naooghatyitsi ooli ate Nagha Tgha kyeyi khoonao-ozit ate mehnatsutsutti yu.</span>
</p>
<p>
	<span class="v MK9_2" data-id="MK9_2"><span class="v-num v-2">2&nbsp;</span>Edzetaiti dzine kloe Jesus Peter chu, James chu, John chu hlyekeghatechlon, kwa hlilon otsighatyesha khis tsi ohtye nataghisatti sahte ooghatyi: kahchu yakaitghaityeh achu meotati.</span>
	<span class="v MK9_3" data-id="MK9_3"><span class="v-num v-3">3&nbsp;</span>Kahchu makestue mesaniti takulli kye yas etye; atuline chode tike hahtye takulli awolene ooli.</span>
	<span class="v MK9_4" data-id="MK9_4"><span class="v-num v-4">4&nbsp;</span>Kahchu klohnaaghityetl Elias chu Moses chu: kahchu inchiooghatatyech Jesus chu.</span>
</p>
<p>
	<span class="v MK9_5" data-id="MK9_5"><span class="v-num v-5">5&nbsp;</span>Kahchu Peter otyesta, toowehchu yehti Jesus tsi, Metihi, chode itli gha oochu: inkai taodatyedi kwa aootlihi; ehlaiti nuni gha, ehlaiti Moses gha, ehlaiti Elias gha.</span>
	<span class="v MK9_6" data-id="MK9_6"><span class="v-num v-6">6&nbsp;</span>Atu ti kehe atu ataotihi ihe; ohtye oonighanintyetl ihe.</span>
</p>
<p>
	<span class="v MK9_7" data-id="MK9_7"><span class="v-num v-7">7&nbsp;</span>Koos inchi ghililon: kahchu sa ooghatitsuklon yatsi, toowe otieh, Tai la se Chue menusli: Soozehtso.</span>
</p>
<p>
	<span class="v MK9_8" data-id="MK9_8"><span class="v-num v-8">8&nbsp;</span>Intyizon, aoonetye ookaghanehtha, atuline otehchi kiya-i, Jesus zon kooyehkatech.</span>
</p>
<p>
	<span class="v MK9_9" data-id="MK9_9"><span class="v-num v-9">9&nbsp;</span>Khis chi chyesta ghatestyetlyu, yanaootatich atuline tataeonti ooli ohwehtyi, teze Chue niiya ate zon mazetse otsi.</span>
	<span class="v MK9_10" data-id="MK9_10"><span class="v-num v-10">10&nbsp;</span>Ayi zake kaghaghatalon, ayi yea tane zetse achatya oontye toon ghlaghatati.</span>
</p>
<p>
	<span class="v MK9_11" data-id="MK9_11"><span class="v-num v-11">11&nbsp;</span>Kahchu yehoo gha kiyehti, atesklesne yehoo gha koohatya oontya Elias hatse naoojezi?</span>
</p>
<p>
	<span class="v MK9_12" data-id="MK9_12"><span class="v-num v-12">12&nbsp;</span>Kahchu ateyatetlalon, yatatio yu, Kwa hli Elias hatse niya, atghe chu ooli sookah nioonila; kahchu takehnichatinkles akehe teze Chue ihe, natlon ooli kaootoohanu, kahchu menachule.</span>
	<span class="v MK9_13" data-id="MK9_13"><span class="v-num v-13">13&nbsp;</span>Ahwole suni anaghaisii aoontye, Elias kwa hli nooja, akooghati sikooh kooyekechatihtihch, takehnichatinkles akehe atanewoh.</span>
</p>
<p>
	<span class="v MK9_14" data-id="MK9_14"><span class="v-num v-14">14&nbsp;</span>Kahchu yaotatichne wohniya tsi, tane natlone yehkyatich chu yailon, adesklesne chu, taoontya tookooyetilon.</span>
	<span class="v MK9_15" data-id="MK9_15"><span class="v-num v-15">15&nbsp;</span>Kwete atghe kiya-ichi, atghe kaooghalilon, kahchu kichiodehsut yilaghinchutlon.</span>
</p>
<p>
	<span class="v MK9_16" data-id="MK9_16"><span class="v-num v-16">16&nbsp;</span>Kahchu adesklesne tsi, Taoontya nayeti?</span>
</p>
<p>
	<span class="v MK9_17" data-id="MK9_17"><span class="v-num v-17">17&nbsp;</span>Ehlaiti chu tane natlodi otsi ateyatetla toowechu yehti, Metihi nananihtyi sachue ayehi atsinde saititakli;</span>
	<span class="v MK9_18" data-id="MK9_18"><span class="v-num v-18">18&nbsp;</span>Kahchu oolita yihchut assiti koohoontye yayaghinchil: maza tsi oohwoos ooli chu, maghoo natazutsun chu, toontyiyazighai chu: kahchu taoontya kooyesi mawotintichne ghakitoohai gha; kwa hli kooyandatla.</span>
</p>
<p>
	<span class="v MK9_19" data-id="MK9_19"><span class="v-num v-19">19&nbsp;</span>Ateyatetlalon ahwole toowe ehti ihe, Naghai naghaje toontooe assine, taisa tsi otsi naghai aoostya aoontye, taisa tsi otsia naghatagha ooslya aoontye? Sananaha.</span>
</p>
<p>
	<span class="v MK9_20" data-id="MK9_20"><span class="v-num v-20">20&nbsp;</span>Kahchu kiyananiooh: ya-inchi kwete atsinde kooghoontye yayaghinchil; kahchu tike nadsut, kahchu yatatatyech maza tsi wohoos hailyi.</span>
</p>
<p>
	<span class="v MK9_21" data-id="MK9_21"><span class="v-num v-21">21&nbsp;</span>Taoontya yatgha tsi ehti taisa toh otsi kooh hoontyontya? Toowe yehti tsito ali toh otsi kooh hoontye.</span>
	<span class="v MK9_22" data-id="MK9_22"><span class="v-num v-22">22&nbsp;</span>Oontlon chu tsichataintyi tyenayehtyech ahoo yu, chahteayuliassi: ahwole oolita aotunatlihlon ate, ahoohchunaya, kahchu ahachinootyeh.</span>
</p>
<p>
	<span class="v MK9_23" data-id="MK9_23"><span class="v-num v-23">23&nbsp;</span>Jesus toowe yehti, Aha koodinti ate, atghazi ooli nakeotoonezi ayi aha kooti.</span>
</p>
<p>
	<span class="v MK9_24" data-id="MK9_24"><span class="v-num v-24">24&nbsp;</span>Kahchu kwete ayi tsito tatgha tsi otyesta, toowehchu ehti manatu ooli, Naghaghintai, kwa hwe a koosti; oochinootyeh atu a koodestihi.</span>
</p>
<p>
	<span class="v MK9_25" data-id="MK9_25"><span class="v-num v-25">25&nbsp;</span>Jesus wa-ichi tane yuhchiinhlaghatelyu, atsinde metselihi tsighotye, toowe yehtie, Nuni naza oontooehi najih oontooe ahoo yu atsinde nali, ohtye anesii, yuhchihadiya matsun tsi, atu chu mazi kahchu taooya.</span>
</p>
<p>
	<span class="v MK9_26" data-id="MK9_26"><span class="v-num v-26">26&nbsp;</span>Kahchu atsinde otyesta, kwete chu yayaghinchil, kahchu yatsun tsi ghotyesha: kahchu tane zetse etyelon; ayiwola natlone, Tehtsut ghatya aoontye.</span>
	<span class="v MK9_27" data-id="MK9_27"><span class="v-num v-27">27&nbsp;</span>Ahwole Jesus yila inchut, kahchu tahyatihtyih; kahchu tsitike nesta.</span>
</p>
<p>
	<span class="v MK9_28" data-id="MK9_28"><span class="v-num v-28">28&nbsp;</span>Kootoo kooyachi nito kwa, yaotatichne sahti wahtila yehtilon, Yehoo gha naghai atu nanitun oontye?</span>
</p>
<p>
	<span class="v MK9_29" data-id="MK9_29"><span class="v-num v-29">29&nbsp;</span>Kahchu toowe yehti, Haoontyedi atu ghatyeh ooli ihe ghachatayach, neaghasuchuli zon atu atsutsits ihe chu.</span>
</p>
<p>
	<span class="v MK9_30" data-id="MK9_30"><span class="v-num v-30">30&nbsp;</span>Ieti otsi achughatestyetl, Galilee chu kyechoghatestyetl; koohchu kootilon atuline atawo-otihi.</span>
	<span class="v MK9_31" data-id="MK9_31"><span class="v-num v-31">31&nbsp;</span>Atai yaotatich ihe yaotatichne, toowehchu yehti, Teze Chue tsataghinsut tane tgha, kahchu kizoohelassi; kahchu tsazehai ate, kahchu tsitike nawataizi taiti dzinee.</span>
	<span class="v MK9_32" data-id="MK9_32"><span class="v-num v-32">32&nbsp;</span>Ahwole atu ooghatitsukoo ayi zake, kahchu taoontya kiyutekhai ooianh kyeghanejit.</span>
</p>
<p>
	<span class="v MK9_33" data-id="MK9_33"><span class="v-num v-33">33&nbsp;</span>Kahchu yuhchidesha Capernaum: nito kwa oota ati otye taoontya yehtilon, Yea khama ootahtyechii atghunni otichi?</span>
	<span class="v MK9_34" data-id="MK9_34"><span class="v-num v-34">34&nbsp;</span>Aghoo atu yachutyehlon: aghatai hahte atghunni otichi hoonchati inchi sooghatatyechlon, mea otehchi chatinchai kha.</span>
</p>
<p>
	<span class="v MK9_35" data-id="MK9_35"><span class="v-num v-35">35&nbsp;</span>Kachu nesta, keneti onketi matgha tyechi yehti, kahchu toowe yehti, Ooline haladi tooshai ate, ayi zon hli haistlachi ayuhezi, kahchu tane gha aoonetye gha keo-otechassi.</span>
</p>
<p>
	<span class="v MK9_36" data-id="MK9_36"><span class="v-num v-36">36&nbsp;</span>Kahchu tsito niyatihtyi, kahchu tane kuzze nayenihti: kahchu yakoone yinchut tsi toowe yehti,</span>
	<span class="v MK9_37" data-id="MK9_37"><span class="v-num v-37">37&nbsp;</span>Mea so niyatuhtyeloo ehlaiti ayi etye tsito sindizi kehchi, suni nisatintyi: mea so nisatuhtyeloo, atu suni nisatintyi, ahwole ayi yuhchisatyehai.</span>
</p>
<p>
	<span class="v MK9_38" data-id="MK9_38"><span class="v-num v-38">38&nbsp;</span>Kahchu John ateyatetlalon, toowe ehtie, Meti, ghityii ehlaiti atsinde metselihi hayateha nindizi ihe, atu chu naghaketayeh: kahchu nanitun, atu naghaketayeh ihe.</span>
</p>
<p>
	<span class="v MK9_39" data-id="MK9_39"><span class="v-num v-39">39&nbsp;</span>Jesus toowe ehti koole, Atu nanaghahun, atuline keoosahch akehe keo-oahchassi sindizi ihe, kwete ketseli hakehe sachuohooteissi.</span>
	<span class="v MK9_40" data-id="MK9_40"><span class="v-num v-40">40&nbsp;</span>Kahchu ayi atu chahte anahilai naghachinati.</span>
	<span class="v MK9_41" data-id="MK9_41"><span class="v-num v-41">41&nbsp;</span>Mea so chu naghaooalu ehlaiti tsa taismanni tu woton tsindizi ihe, Christ ezon manatunne aghli, kwa hli anaghaisii, atu tayatooalassi machitikechalihi.</span>
</p>
<p>
	<span class="v MK9_42" data-id="MK9_42"><span class="v-num v-42">42&nbsp;</span>Kahchu ooline chahteayile assine ehlaiti tidi natsutli aha sooti, otehchi ootaizi atunewoh mehnachahtune kazze tsye ma koos echaghesklu ate, tyechunnityeh ate tu chok ticha tsi.</span>
	<span class="v MK9_43" data-id="MK9_43"><span class="v-num v-43">43&nbsp;</span>Kahchu nila chahtontye ate, hlyenihul: otaihchi oochu nuni gha kweghoya tsaghatati achaghilihi ihe, nila onketi aghoo kochi otsitiya iyu aoontye khoon metselihi tsi, khoon atu nanatsaisti:</span>
	<span class="v MK9_44" data-id="MK9_44"><span class="v-num v-44">44&nbsp;</span>Nootya atu taikyehti, khoon chu atu nanatsaisti.</span>
	<span class="v MK9_45" data-id="MK9_45"><span class="v-num v-45">45&nbsp;</span>Kahchu nakye chahtontye ate, hlyenihul: otaihchi oochu nuni gha kweghoya tsaghatati achaghilihi ihe, nakye onketi aghoo ghotsinachatutyeissi khoon metselihi tsi, khoon atu nanatsaisti:</span>
	<span class="v MK9_46" data-id="MK9_46"><span class="v-num v-46">46&nbsp;</span>Noota atu taikyehti, khoon chu atu nanatsaisti.</span>
	<span class="v MK9_47" data-id="MK9_47"><span class="v-num v-47">47&nbsp;</span>Kahchu natai nihe atu oochu ookaitghai ate, hanehchul: otaihchi nawotaizi Nagha Tgha tike tsi oowooeissi natai ehlaiti ate, natai onketi aghoo ate otsinachatuhtyelassi khoon metselihi tsi:</span>
	<span class="v MK9_48" data-id="MK9_48"><span class="v-num v-48">48&nbsp;</span>Nootya atu taikyehti, khoon chu atu nanatsaisti.</span>
</p>
<p>
	<span class="v MK9_49" data-id="MK9_49"><span class="v-num v-49">49&nbsp;</span>Aitye tane sootakun natghachulelassi khoon ihe, tsichatullihi assi chu sootakun ihe matghaachulehesi.</span>
</p>
<p>
	<span class="v MK9_50" data-id="MK9_50"><span class="v-num v-50">50&nbsp;</span>Sootakun oochu: ahwole sootakun natuetah sootakun matghachilihi, tyeha kyehea sootakun matgha awahhliha? Sootakun kyatihch, kahchu oochu eotine klahtyi.</span>
</p>
</div>


</body>
</html>