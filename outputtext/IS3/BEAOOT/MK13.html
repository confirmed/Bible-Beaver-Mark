<!DOCTYPE html>
<html>
<head>
	<meta charset="UTF-8" />
	<meta name="viewport" content="width=device-width, initial-scale=1.0" />
	<title>Ootech Oochu Takehniya Tinkles 13</title>
	<link rel="stylesheet" type="text/css" href="mobile.css">
</head>
<body>

<nav>
	<a href="MK12.html">&#9664;</a>
	<a href="MK.html">&#9776;</a>
	<a href="MK14.html">&#9654;</a>
</nav>

<div class="chapter section MK13 BEAOOT bea MK" dir="ltr" data-id="MK13" data-nextid="MK14" data-previd="MK12" lang="bea">
<div class="c">13</div>
<div class="s">Tghachyestla keneti taiti matgha. </div>
<p>
	<span class="v MK13_1" data-id="MK13_1"><span class="verse1 v-num v-1">1&nbsp;</span>HOONTATAHOOH tyetachatlihi kwa otyiyi tih otsi, ehlaiti yaotatichi toowe yehti, Taneghaotintichi, nea ti tsye naih atotye, kahchu nito kwa atotye chode ooli!</span>
</p>
<p>
	<span class="v MK13_2" data-id="MK13_2"><span class="v-num v-2">2&nbsp;</span>Kahchu Jesus otyesta, toowehchu yehti, Onaila tidih kwa tyiyi tonli? atu ehlaiti woo meachu chatuyesi tsye tasaoo nachatihulassi.</span>
</p>
<p>
	<span class="v MK13_3" data-id="MK13_3"><span class="v-num v-3">3&nbsp;</span>Kahchu sata klataihchi khis ke Olives ooghade tyetachatlihi kwa tyiyi, Peter chu James chu John chu Andrew chu taoontya kiyehtilon sahti aghati zahtgha,</span>
	<span class="v MK13_4" data-id="MK13_4"><span class="v-num v-4">4&nbsp;</span>Aghatatinti, taisatsi ooli khoonioozit aoontye? kahchu ate taootyaoontye kootoo anetye ooli ooghade nininkye ate?</span>
</p>
<p>
	<span class="v MK13_5" data-id="MK13_5"><span class="v-num v-5">5&nbsp;</span>Kwa Jesus atoyatetla toowehchu tyi ehti, Tyeke atuline naghanooah:</span>
	<span class="v MK13_6" data-id="MK13_6"><span class="v-num v-6">6&nbsp;</span>Natlone chu yuhchighatutyelassi sindizi kehchi, toowe ghatuti ihe, Suni Christ; natlone chu ghanooahassi.</span>
	<span class="v MK13_7" data-id="MK13_7"><span class="v-num v-7">7&nbsp;</span>Kahchu atahtsuk ate natsapahi kahchu natsapahi eoyu ate, atu nagha khazatawahtyel: ayi etye ooli kehchi nio-otsitassi; ahwole halohchi atuka koohnao-ozitassi.</span>
	<span class="v MK13_8" data-id="MK13_8"><span class="v-num v-8">8&nbsp;</span>Ayi ihe ehlaitidi tane ghataghitodeh kiyinkha ghatapah achu tanane, kahchu tane tike inchi niihach: kahchu eonetye tsi tike ootooloone tsi, kahchu wo-olyesi to khasihai tsookachatayahi chu: ayila tatyeski ochati kyeatsunatsitti.</span>
</p>
<p>
	<span class="v MK13_9" data-id="MK13_9"><span class="v-num v-9">9&nbsp;</span>Awole achukhahahta naghai: naghaghatoochitassi tsiwotsatyelchi; kahchu tyetachatlihi kwa oota naghatghatsutyesassi: kahchu nanaghachulelassi haladi tsiwotyihi metihi o-ochi metihi tyiyi chu suni ihe, ayi ihe kooyeh ooghahtichoo.</span>
	<span class="v MK13_10" data-id="MK13_10"><span class="v-num v-10">10&nbsp;</span>Kahchu otich oochu ihe hatse kooyehoochutichassi tike okehe atghe tanane tsi.</span>
	<span class="v MK13_11" data-id="MK13_11"><span class="v-num v-11">11&nbsp;</span>Ahwole otsinaghachataistle ate, kahchu naghachataitsut ate, atu ahunataihchi kindiwahtsit atawahtyakehe sootasun koole ataghahkyakehe: ahwole ooli si naghachualassi ayi sakehchiaghali ayi otahtich: atu naghani otahtyech ahwole Atsinde Oochu.</span>
</p>
<p>
	<span class="v MK13_12" data-id="MK13_12"><span class="v-num v-12">12&nbsp;</span>Mekye taza ihe yatutsitassi azeche tsi mekye, kahchu atgha khachue; kahchu tsihone koonahchine niwotyelassi, kahchu nakiyuteissi tsazuheli gha.</span>
	<span class="v MK13_13" data-id="MK13_13"><span class="v-num v-13">13&nbsp;</span>Kahchu naghai tane naghachatuh Ikeassi sindizi ihe: ahwole ayi ayuhi haistlahchi otsi, ayi nachaoohtaisi.</span>
</p>
<p>
	<span class="v MK13_14" data-id="MK13_14"><span class="v-num v-14">14&nbsp;</span>Ahwole wa-itah ayi metselihi chahtehnitsutsiti tsi kamaotatyehchi Daniel atanataihchi atawatihi nachaghintsitti ayiti o-otooassi lon, (ayi aghasule inkai ootootsukki,) inkai ayine Judaea aline khis tsi ghatoowhezi:</span>
	<span class="v MK13_15" data-id="MK13_15"><span class="v-num v-15">15&nbsp;</span>Kahchu ayi tahtaghatsi nito kwa atu noocha nito kwa otsi, koole atu ayite kwewoya oolitah nitooaluh makwa otsi:</span>
	<span class="v MK13_16" data-id="MK13_16"><span class="v-num v-16">16&nbsp;</span>Kahchu yaghi achunihyehti oota ati atu tahnatoocha yehatyetakhati niyatooallu.</span>
	<span class="v MK13_17" data-id="MK13_17"><span class="v-num v-17">17&nbsp;</span>Ahwole atu oochu awohtyeissi ayine koozita tsito tehtsine, yaghine chu tsito yehtochne ayi dzinee !</span>
	<span class="v MK13_18" data-id="MK13_18"><span class="v-num v-18">18&nbsp;</span>Kahchu aghasuahlih nahuthataklihi atu yaske ooli.</span>
	<span class="v MK13_19" data-id="MK13_19"><span class="v-num v-19">19&nbsp;</span>Ayi ihe dzinee oolezi tsookachatayahi, ayi etye natooehi zon ooliih toh otsi hatseto tike ooli toh otsi Nagha Tgha ayilaii, kwa hlilon too otsi, atu koole o-otoowesi.</span>
</p>
<p>
	<span class="v MK13_20" data-id="MK13_20"><span class="v-num v-20">20&nbsp;</span>Kahchu atu Tikeaootli dzinee nakhasse oolai ate, atuline ootaizilon: ahwole matghachihchine tsi, yatgha-ihchilon, natya oolalon ayi dzenee.</span>
	<span class="v MK13_21" data-id="MK13_21"><span class="v-num v-21">21&nbsp;</span>Kahchu ooline toowe naghahtye ate, Nea, taila Christ; koole nea, yaghitih atih; atu a Kootaghahti:</span>
	<span class="v MK13_22" data-id="MK13_22"><span class="v-num v-22">22&nbsp;</span>Ayi ihe atu tyeswe Christ kahchu atu tyeswe ghaghatane niwootyelassi, kooh chu kiyuesi ehtole kahchu kawochuli, aghanooahi gha, awowootli iyu aoontye ate, matghachihchine.</span>
	<span class="v MK13_23" data-id="MK13_23"><span class="v-num v-23">23&nbsp;</span>Hoontyeoo khama-inditahsit naghani: nea, naghatasiih atghazi ooli ootagha.</span>
</p>
<p>
	<span class="v MK13_24" data-id="MK13_24"><span class="v-num v-24">24&nbsp;</span>Ahwole ayi dzinee, kaohtzut ate ayila tsookaehatayahi, sa ihewohelassi hatleke iza chu atu kaooalassi maootaghe,</span>
	<span class="v MK13_25" data-id="MK13_25"><span class="v-num v-25">25&nbsp;</span>Kahchu yataihchi sun ooli nakyelassi, menatsutsutti yataihchi ta ooli yatooloonassi.</span>
</p>
<p>
	<span class="v MK13_26" data-id="MK13_26"><span class="v-num v-26">26&nbsp;</span>Kwa ayiti kiyueissi teze Chue yuhchidesha khoos tgha o-ochi mehnatsutsutti chu tsatinchai chu.</span>
	<span class="v MK13_27" data-id="MK13_27"><span class="v-num v-27">27&nbsp;</span>Kwa iiti otsiyateha yakeotihehi tyiyi, kwa chu nachaghanoolelassi yatghachihchine tyeotatyechi otsi ninchi, o-ochi tike wolonhchi otsi kwa hlilon o-ochi yataihchi lonhchi.</span>
</p>
<p>
	<span class="v MK13_28" data-id="MK13_28"><span class="v-num v-28">28&nbsp;</span>Kwa hoote ookaatawahti mihe achati chiche chine tsi; kootoo kwaka matatse natsutletonh, kahchu ato nehyehta, atawahtihoo hwaza atoleh ooli:</span>
	<span class="v MK13_29" data-id="MK13_29"><span class="v-num v-29">29&nbsp;</span>Kooh otye naghani chu, wa-ichi tidi ooli koohnininkye ate, atawahti kwa hwa ooli, tusklah koole.</span>
	<span class="v MK13_30" data-id="MK13_30"><span class="v-num v-30">30&nbsp;</span>Kwa hli anaghaisii, taine yahlaniyune tanane atu koolonh oolesi, aise atghe ooli tidi achahi.</span>
	<span class="v MK13_31" data-id="MK13_31"><span class="v-num v-31">31&nbsp;</span>Yataihchi chu tike chu o-otooesi; ahwole sezake atu woloh oolesi.</span>
</p>
<p>
	<span class="v MK13_32" data-id="MK13_32"><span class="v-num v-32">32&nbsp;</span>Ahwole ayi dzinee kahchu ayi sakehchiahali atuline atawoti, ama, atu keotihchne tyiyi yatehchi atine aghoone khachue aghoo, khatgha zon.</span>
	<span class="v MK13_33" data-id="MK13_33"><span class="v-num v-33">33&nbsp;</span>Tyeke naghai, ootanahi kahchu aghasuahli: ayi ihe atu atawahti kooh nawizut ate.</span>
	<span class="v MK13_34" data-id="MK13_34"><span class="v-num v-34">34&nbsp;</span>Tezoo Chue ali ihe tezoo yetye tontyetsi tatyeh ihe, tanito kwa kyechotyesha, kahchu yatsiwosta yakeotichne, kahchu anetye tezoo keotihch akehe, kahchu ayehtii tusklah khaghatai ootanoo gha.</span>
</p>
<p>
	<span class="v MK13_35" data-id="MK13_35"><span class="v-num v-35">35&nbsp;</span>Ayi ihe ootanahi: atu atawahtihi aoontye kootoo nito kwa khaghatai naoochati, kahkachi koole, hatleke tatichi koole, tihchok otyesta zahtgha koole, hatlindo koole:</span>
	<span class="v MK13_36" data-id="MK13_36"><span class="v-num v-36">36&nbsp;</span>Intyizon nooja ate, atu nahoohtyeloo satyechu.</span>
	<span class="v MK13_37" data-id="MK13_37"><span class="v-num v-37">37&nbsp;</span>Kahchu ayi anaghaisii anetye kooyesi, Oonahi.</span>
</p>
</div>


</body>
</html>