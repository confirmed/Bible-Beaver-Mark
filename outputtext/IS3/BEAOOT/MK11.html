<!DOCTYPE html>
<html>
<head>
	<meta charset="UTF-8" />
	<meta name="viewport" content="width=device-width, initial-scale=1.0" />
	<title>Ootech Oochu Takehniya Tinkles 11</title>
	<link rel="stylesheet" type="text/css" href="mobile.css">
</head>
<body>

<nav>
	<a href="MK10.html">&#9664;</a>
	<a href="MK.html">&#9776;</a>
	<a href="MK12.html">&#9654;</a>
</nav>

<div class="chapter section MK11 BEAOOT bea MK" dir="ltr" data-id="MK11" data-nextid="MK12" data-previd="MK10" lang="bea">
<div class="c">11</div>
<div class="s">Tghachyestla keneti ehlaiti matgha. </div>
<p>
	<span class="v MK11_1" data-id="MK11_1"><span class="verse1 v-num v-1">1&nbsp;</span>Kahchu hwa aghatyi Jerusalem, Bethphage chu Bethany chu chisinchi, khis kuchi Olives aghatyi, yitaityeha onketyene yaotatichne,</span>
	<span class="v MK11_2" data-id="MK11_2"><span class="v-num v-2">2&nbsp;</span>Kahchu toowe ehti, Taihchi otsitahtyel yito kwa oontlo chi naghanataihchi: kahchu kweghaachatyeh soosooklya aghahtyelassi taghaklu, atu makai achatyi; tahwahut, kahchu yuhchinaghahtyel:</span>
	<span class="v MK11_3" data-id="MK11_3"><span class="v-num v-3">3&nbsp;</span>Kahchu ooline toowe naghai tyete, Yehoo gha koohghahtya oontye? kooh taghahti, Metihi tiye hehti; kwete cho otsi nayaduesi.</span>
</p>
<p>
	<span class="v MK11_4" data-id="MK11_4"><span class="v-num v-4">4&nbsp;</span>Kahchu yitaighatestyetl, kahchu soosooklya kiyintyi taghaklu tusklahooka atghunni yaghintyidi; kahchu tahkiyainghut.</span>
	<span class="v MK11_5" data-id="MK11_5"><span class="v-num v-5">5&nbsp;</span>Kahchu tahkiae iiti naihyani toowe kiyehti, Yehoo gha kooh hahtya oontye taghautti soosooklya?</span>
	<span class="v MK11_6" data-id="MK11_6"><span class="v-num v-6">6&nbsp;</span>Kooh kiyehti koohotye ayi Jesus akooyehtii: kwa kootayinchut.</span>
	<span class="v MK11_7" data-id="MK11_7"><span class="v-num v-7">7&nbsp;</span>Kahchu soosooklya Jesus gha naghunihtyi, kahchu kiyeatetahkatti keghihla; kahchu yakaisata.</span>
	<span class="v MK11_8" data-id="MK11_8"><span class="v-num v-8">8&nbsp;</span>Kahchu natlone kiyeatetahkatti atghunni tsiyaghestla: kahchu achune naghaghihul tatsi tachin tsi, kahchu ghatyeh atghunni ghatunihla.</span>
	<span class="v MK11_9" data-id="MK11_9"><span class="v-num v-9">9&nbsp;</span>Kahchu ayine haladi atine, kahchu ayine tanekeghatailhne, oghatyesta, toowe ghatieh,Hosanna; Moohchuootaya ayi yuhchideshai yindizi ihe Naghaghatai:</span>
</p>
<p>
	<span class="v MK11_10" data-id="MK11_10"><span class="v-num v-10">10&nbsp;</span>Koonoochu moohchuootaya manataghe nagha tgha David, yuhchideshai tindizi ihe Naghaghatai: Hosanna ayi zon o-ochi yataihchi miindiotehah.</span>
</p>
<p>
	<span class="v MK11_11" data-id="MK11_11"><span class="v-num v-11">11&nbsp;</span>Kahchu Jesus kwiya Jerusalem, o-ochi tyetachatlihi kwa chu: kahchu kootoo anetye ooli ookaghanehtghachi, kahcu kahkachi aoocha koohnioonizutooh, hadesha Bethany tsi keneti onketi matgha chu.</span>
</p>
<p>
	<span class="v MK11_12" data-id="MK11_12"><span class="v-num v-12">12&nbsp;</span>Kahchu naodike tsi, ooatastyetl Bethany tsi tapat:</span>
	<span class="v MK11_13" data-id="MK11_13"><span class="v-num v-13">13&nbsp;</span>Kahchu chiche chok chine toontyetsi ya-i maton ooli, yuhchidesha intyizon ooli ion ate: yuhniya tsi aton zon yilah; atu ka chiche nichatilesti kho nioonizut ihe.</span>
	<span class="v MK11_14" data-id="MK11_14"><span class="v-num v-14">14&nbsp;</span>Kahchu Jesus otyesta toowehchu yehti, Atulire otsitsassi chiche nai ihe too otsi nioonizutti otsi. Kahchu yaotatichne oohatitsalon.</span>
</p>
<p>
	<span class="v MK11_15" data-id="MK11_15"><span class="v-num v-15">15&nbsp;</span>Kahchu nighanintyetl Jerusalem otsi: kahchu Jesus kwiya tyetachatlihi kwa otyiyi, kahchu hayadesla ayine atagholane kahchu ataghatotane tyetachatlihi kwa otyiyi wota, kahchu yechonayadehklit yakeehtai ayine sooniya klaghayihne, kahchu yestahi chu ayine oyetli tagholane;</span>
	<span class="v MK11_16" data-id="MK11_16"><span class="v-num v-16">16&nbsp;</span>Kahchu atu hatyeh yasehlai iyu maaoontye ooline yatooai oolita tatawochulihi tyetachatlihi kwa otyiyi oota.</span>
	<span class="v MK11_17" data-id="MK11_17"><span class="v-num v-17">17&nbsp;</span>Kahchu yaotatich, toowe yehti ihe, Koo atu kooh akehe nichatinklessi la, Sa kwa anetye tane tyetachatlihi kwa wowohyih? Ahwole kooh awahtla anoosine take.</span>
</p>
<p>
	<span class="v MK11_18" data-id="MK11_18"><span class="v-num v-18">18&nbsp;</span>Kooh adesklesne chu taneghaotatichne tyiyine metihi chu oohatitsuk, kahchu oonkhaghanatgha tyeha kehe chahteakiyule gha: yeghanejit ihe, aitye tane khaooghulli ihe yachihootehe.</span>
</p>
<p>
	<span class="v MK11_19" data-id="MK11_19"><span class="v-num v-19">19&nbsp;</span>Kootoo kahkachi ooli tsi, hadesha nitokwa wotyih tsi.</span>
</p>
<p>
	<span class="v MK11_20" data-id="MK11_20"><span class="v-num v-20">20&nbsp;</span>Kahchu hatlindo aoocha, taihchi ghataihlu chiche chine maghaye otsi ya-ikoonoo kiya-ih.</span>
	<span class="v MK11_21" data-id="MK11_21"><span class="v-num v-21">21&nbsp;</span>Ayi Peter kyejetitihyu toowe yehti, Taneghaotatyechi, makintgha ayi chiche chine atu tyeswe adintii kwa sakoon.</span>
</p>
<p>
	<span class="v MK11_22" data-id="MK11_22"><span class="v-num v-22">22&nbsp;</span>Kahchu Jesus otyesta, toowehchu yehti, Nagha Tgha aha oodinti.</span>
	<span class="v MK11_23" data-id="MK11_23"><span class="v-num v-23">23&nbsp;</span>Atai kwa hli anaghaisi, ooline ti khis atyetane, Achu ninintsit kahchu otsinachatoohtyeli tu chok tsi; kahchu atu tawahkootye ate tadzye ihe, ahwole ihe kootilon ate ayi ooli ehtii sakyehchi niwotsitti; awohiisi atghazi ooli tyekootesi.</span>
	<span class="v MK11_24" data-id="MK11_24"><span class="v-num v-24">24&nbsp;</span>Ayi ihe anaghaisii, Ooli si nioonunisitassi, aghaswehlye ate, ihe kootahti nitaghahali, koohzon naghahaisi.</span>
	<span class="v MK11_25" data-id="MK11_25"><span class="v-num v-25">25&nbsp;</span>Kahchu natahya otye aghaswehli intyizon ooline oolakehe chahte meititaai ate: Nagha Tgha naghai chu ya tehchi ati naghaoochatoohulassi nagha metselihi.</span>
	<span class="v MK11_26" data-id="MK11_26"><span class="v-num v-26">26&nbsp;</span>Ahwole atu ootalai ate, atu naghani chu Nagha Tgha yatehchi ati naghaoodohulassi nagha metselihi.</span>
</p>
<p>
	<span class="v MK11_27" data-id="MK11_27"><span class="v-num v-27">27&nbsp;</span>Kahchu yuhchighatestyetl Jerusalem tsi: intyizon ghayahlhu tyetachatlihi kwa otyiyi oota, yinkhadesha taneghaotatich metihi tyiyi, kahchu adesklesne, kahchu haladi meindi chatehaneh,</span>
	<span class="v MK11_28" data-id="MK11_28"><span class="v-num v-28">28&nbsp;</span>Kahchu toowe yehti, Ye makaoonatsut ayiwoh keoonaahch aoontye? kahchu mea nayiwa tidi kakaoodzutti keoonaahchi tidi ooli?</span>
</p>
<p>
	<span class="v MK11_29" data-id="MK11_29"><span class="v-num v-29">29&nbsp;</span>Kahchu Jesus ateyatetla toowehchu yehti, Suni chu ehlawotatye taoontya naghosyeassi, kahchu satatahti ate, naghatatuhsi ye kakaoodzutti kooh akehe kewohahch aoontye tidi ooli.</span>
	<span class="v MK11_30" data-id="MK11_30"><span class="v-num v-30">30&nbsp;</span>Matukeghihliti John yataihehi otsi la tatyesut oontye, tane tsi koole? kootatinti.</span>
</p>
<p>
	<span class="v MK11_31" data-id="MK11_31"><span class="v-num v-31">31&nbsp;</span>Kahchu inchiooghatatyech, toowe ghati ihe, Koohtitye ate Yataihchi otsi; kooh tootyezi, Yehoo gha tawah tahtyaoontye?</span>
	<span class="v MK11_32" data-id="MK11_32"><span class="v-num v-32">32&nbsp;</span>Ahwole koohtitye ate, Tane tsi; tane eghanejit: ayiwo aitye tane koohkiyehti John, yaghi kwa hli tanetaghatahchne ali.</span>
</p>
<p>
	<span class="v MK11_33" data-id="MK11_33"><span class="v-num v-33">33&nbsp;</span>Kahchu ooghatyesta kahehu Jesus tsi toowe kiyehti, Atu koowoti. Kahchu Jesus otatihch toowehchu yehti Suni chu atu naghatatuhsesi naghakaoodzutti ayi ihe keoonaahch tidi ooli.</span>
</p>
</div>


</body>
</html>