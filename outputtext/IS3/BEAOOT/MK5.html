<!DOCTYPE html>
<html>
<head>
	<meta charset="UTF-8" />
	<meta name="viewport" content="width=device-width, initial-scale=1.0" />
	<title>Ootech Oochu Takehniya Tinkles 5</title>
	<link rel="stylesheet" type="text/css" href="mobile.css">
</head>
<body>

<nav>
	<a href="MK4.html">&#9664;</a>
	<a href="MK.html">&#9776;</a>
	<a href="MK6.html">&#9654;</a>
</nav>

<div class="chapter section MK5 BEAOOT bea MK" dir="ltr" data-id="MK5" data-nextid="MK6" data-previd="MK4" lang="bea">
<div class="c">5</div>
<div class="s">Tghachyestia hlahcheti. </div>
<p>
	<span class="v MK5_1" data-id="MK5_1"><span class="verse1 v-num v-1">1&nbsp;</span>KAHCHU nighatiooh taityechi chisinchi tu chok, kootike tsi Gadarene matike.</span>
	<span class="v MK5_2" data-id="MK5_2"><span class="v-num v-2">2&nbsp;</span>Kwa kootoo tasaya ela ehkye otsi, kwete yatitityesha ehlatye teze natine kwa otsi ayehi yaghatai atu mayis natsutooh,</span>
	<span class="v MK5_3" data-id="MK5_3"><span class="v-num v-3">3&nbsp;</span>Makwa ooli natine tgha; kahchu atuline yatahnatsut iyu aoontye ihe ayii ihe atu tah taghatsakluh iyu aoontye, atu satsoone klule aghoo ihe taghachakluhassi:</span>
	<span class="v MK5_4" data-id="MK5_4"><span class="v-num v-4">4&nbsp;</span>Tewotye oontlon tahtsughesklu mihe klule ihe kahchu satsoone klule ihe, kahchu satsoone klule yatayaghechil, kahchu makye chine klule oochu yatayaghechil: kahchu atuline oochu ayilih iyuntyeh.</span>
	<span class="v MK5_5" data-id="MK5_5"><span class="v-num v-5">5&nbsp;</span>Kahchu inkaa hatleketahwoyu dzinetahwoyu, ali khis tah, natine tgha woyu, otyesta, kahchu atakhai tatazo tsye ihe.</span>
</p>
<p>
	<span class="v MK5_6" data-id="MK5_6"><span class="v-num v-6">6&nbsp;</span>Ahwole tontye tsi ghotsi Jesus ya-i, otsitehtla yatsi nachustaklyeh,</span>
	<span class="v MK5_7" data-id="MK5_7"><span class="v-num v-7">7&nbsp;</span>Kahchu ohtye otyesta, kahchu toowela ooli yehti, Tyeka kehe na-kye-o-os-tyi-cha, Jesus, nuni otehchi ooli yatehchi Nagha Tgha chue neli? Natsinioonunisit Nagha Tgha tsi, atu nidisawositi.</span>
	<span class="v MK5_8" data-id="MK5_8"><span class="v-num v-8">8&nbsp;</span>Atai toowela yehtie, Sachighatiya teze zi tsi, nuni atu neyis natsutti aghaghintai.</span>
</p>
<p>
	<span class="v MK5_9" data-id="MK5_9"><span class="v-num v-9">9&nbsp;</span>Kahchu tawotya yehti nindizi tyeoolya yehtilon? Kahchu toowela yehti, Legion, oohzi: nitlon ihe.</span>
	<span class="v MK5_10" data-id="MK5_10"><span class="v-num v-10">10&nbsp;</span>Kahchu yatsinioonunisit atu achu tsutoohigha ayiti tike otsi.</span>
</p>
<p>
	<span class="v MK5_11" data-id="MK5_11"><span class="v-num v-11">11&nbsp;</span>Kahchu ieti alii hwaza khis tah koohkoos natlon eghihta.</span>
	<span class="v MK5_12" data-id="MK5_12"><span class="v-num v-12">12&nbsp;</span>Kahchu atghe aghaghatai metselihi yatsinioonunisit, toowehchu yehti, ghotsiaghatiha koohkoos natyehti, koohkoos zi toontyelikha.</span>
	<span class="v MK5_13" data-id="MK5_13"><span class="v-num v-13">13&nbsp;</span>Kahchu kwete Jesus ghatyeh yasehla. Kahchu naghaghatai atu mayis natsutti ghaghatestyetl, kahchu koohkoos zi tintyetl: kahchu koohkoos ohtye kyehodihsut ichulti tu chok tghamweh, (oolitah onkye keoneti keoneti;) kootoo chu etye tukooghiwolon.</span>
</p>
<p>
	<span class="v MK5_14" data-id="MK5_14"><span class="v-num v-14">14&nbsp;</span>Yaghaine koohkoos zaaliine taghatestyetl kooghohwati nito kwa atyih kahchu ayiti tike. Kahchu otsighatestyetl ayi ye keochaahch aoontye.</span>
	<span class="v MK5_15" data-id="MK5_15"><span class="v-num v-15">15&nbsp;</span>Kahchu Jesus kiyunintyetl, kahchu kiya-i ayi tane atsinde metselihi ayehi, kahchu kootoo ayehii ligiona, sata, kahchu natunne tasata, kahchu tyeswe indi ahi: kooh onighanityetl.</span>
	<span class="v MK5_16" data-id="MK5_16"><span class="v-num v-16">16&nbsp;</span>Kahchu yaghine oohwa-i ine kitati oontye sikooh ayi tane atsinde metselihi ayehi, kahchu koohkoos ihe.</span>
	<span class="v MK5_17" data-id="MK5_17"><span class="v-num v-17">17&nbsp;</span>Kahchu tyikichi niooghaghananintyetl achutooyigha kootike otsi.</span>
</p>
<p>
	<span class="v MK5_18" data-id="MK5_18"><span class="v-num v-18">18&nbsp;</span>Kootoo tachin ela ehkyiya, yaghi ayehii tane atsinde metselihi yachinioonunisit yehtootyeli gha.</span>
	<span class="v MK5_19" data-id="MK5_19"><span class="v-num v-19">19&nbsp;</span>Atu ghate yasehla Jesus, ahwole toowela ooli yehti, Ootinta niootinoo khadiya, oochu kootinti ooli Ghakaoozutti nakeoahchi, kahchu noohchuya.</span>
	<span class="v MK5_20" data-id="MK5_20"><span class="v-num v-20">20&nbsp;</span>Kahchu achutyesha, kahchu khootaootyeh Decapolis yechatgheze Jesus oochu nanakeochaahch: koohchu aitye tane khaooghali.</span>
</p>
<p>
	<span class="v MK5_21" data-id="MK5_21"><span class="v-num v-21">21&nbsp;</span>Kootoo Jesus natyeski tachin ela ihe taityechi, natlone tane yachitestyetl: kahchu hwa tuchok alii.</span>
	<span class="v MK5_22" data-id="MK5_22"><span class="v-num v-22">22&nbsp;</span>Nea koohzon ehlaiti yinkhatyesha kakaoozutti tyetachatlihi kwa, Jairus ooyi; kootoo ya-ichi, nakye kuchi naitsut,</span>
	<span class="v MK5_23" data-id="MK5_23"><span class="v-num v-23">23&nbsp;</span>Kahchu ohtye koonoo yachinioonunisit, toowehchu yehti, Setue tyele satyi koola tehtsutooh: nachinoonunisit, samakataootihi, naghaootai gha; koohzon hanalaite ootesi.</span>
	<span class="v MK5_24" data-id="MK5_24"><span class="v-num v-24">24&nbsp;</span>Kahchu Jesus yehkatich, kahchu natlone tane yakehtestyetl, kahchu kikyeoohsut.</span>
</p>
<p>
	<span class="v MK5_25" data-id="MK5_25"><span class="v-num v-25">25&nbsp;</span>Kahchu ehlaiti tsege, yaghi keneti onketi matgha yaskehe matulle natatyehizon,</span>
	<span class="v MK5_26" data-id="MK5_26"><span class="v-num v-26">26&nbsp;</span>Kahchu natlone ooli yakeoohchi natlon yutane, kahchu yaghatestla ayi oontyei, atuli akehe naghiteyo oontye, atatihe tati,</span>
	<span class="v MK5_27" data-id="MK5_27"><span class="v-num v-27">27&nbsp;</span>Kootoo Jesus otsi ootitsukoo nooja otsi keistla otsi yatsityesha ootaneghutl ihe, kahchu yakestue katehtich.</span>
	<span class="v MK5_28" data-id="MK5_28"><span class="v-num v-28">28&nbsp;</span>Atune toowela ehtie, Manatunne zon aghoo katyestich ate, oochu awostyeassi.</span>
	<span class="v MK5_29" data-id="MK5_29"><span class="v-num v-29">29&nbsp;</span>Kahchu kwete otsi tul natatyehti sakoon; kahchu atyetastyiht mazi tsi nachagihta avi tatihi tsi.</span>
</p>
<p>
	<span class="v MK5_30" data-id="MK5_30"><span class="v-num v-30">30&nbsp;</span>Kahchu Jesus kwete ataotihoo mehnatsutsutti mazi tsi hatsatooh, natunesha tanetiche, kahchu ehti, Mea ali senatunne katehtichlon?</span>
</p>
<p>
	<span class="v MK5_31" data-id="MK5_31"><span class="v-num v-31">31&nbsp;</span>Kahchu yaotatichne toowela yehti, Natlone tane ghii tanighatlu, kooh tinti, Mea sekahtihtich?</span>
</p>
<p>
	<span class="v MK5_32" data-id="MK5_32"><span class="v-num v-32">32&nbsp;</span>Kahchu klokanatgha yui gha ayi ooli keoachine.</span>
	<span class="v MK5_33" data-id="MK5_33"><span class="v-num v-33">33&nbsp;</span>Kahchu tsege ooniya kahchu ghati ihe, ataootioo ooli maachahi matsun tsihi, yuhchi yachi yuenenitooh, kahchu yatati aitye hlonchati.</span>
	<span class="v MK5_34" data-id="MK5_34"><span class="v-num v-34">34&nbsp;</span>Kahchu toowela ooli yehti, Ghutue aha koodinti nanaghinta-iih; taichi tyege inditiah, kechutintih natatihe ihe.</span>
</p>
<p>
	<span class="v MK5_35" data-id="MK5_35"><span class="v-num v-35">35&nbsp;</span>Intyizon kwaka ootatyichoo, yachidesha ma kwa otsi yaghi yakaoozutti tyetachatlihi kwa tahkine atine, Netue tehtsut: Yehoo gha mehchintahcha otehchi Metihi?</span>
</p>
<p>
	<span class="v MK5_36" data-id="MK5_36"><span class="v-num v-36">36&nbsp;</span>Kwete Jesus sa ootitsukoo, toowela yehti ayi kakaoozutti tane tyetachatlihi kwa, Atu ooniooya, aha koodinti zon.</span>
</p>
<p>
	<span class="v MK5_37" data-id="MK5_37"><span class="v-num v-37">37&nbsp;</span>Kahchu atuline hateh gha sehla oolino yekehtooyi, Peter zon, kahchu James, John chu mekye James.</span>
	<span class="v MK5_38" data-id="MK5_38"><span class="v-num v-38">38&nbsp;</span>Kahchu khooniyalon kakaoozutti kwa, kahchu wa-i oontlon tsi oochataahoo, yaghi chu atsukki kahchu ohtye atsukki.</span>
	<span class="v MK5_39" data-id="MK5_39"><span class="v-num v-39">39&nbsp;</span>Kootoo kwiya toowela ooli yehti, Yehoo gha oontlonchi ootahah aoontye, kahchu ahtsu-ko-oyu? ataze atu tehtsut, ahwole satyih.</span>
</p>
<p>
	<span class="v MK5_40" data-id="MK5_40"><span class="v-num v-40">40&nbsp;</span>Hatyeh oontlonchi kiyuhaghatakluch. Ahwole ehtyezon aitye hayateha, otsighadesha yatgha chu you chu ata, kahchu ayi yehkyatechii, koohchu kwinaghacha ata tyelasatyinti.</span>
	<span class="v MK5_41" data-id="MK5_41"><span class="v-num v-41">41&nbsp;</span>Yila inchutlon ata, kahchu toowela yehtilon, Talitha cumi; ayi chati, Ata, niiya, nesii.</span>
	<span class="v MK5_42" data-id="MK5_42"><span class="v-num v-42">42&nbsp;</span>Kahchu kwete ata niiya, kahchu ghayahl; atai keneti onketi matgha mayaskehe. Ohtye o-ochi khaooghalilon aghawochule kehe.</span>
	<span class="v MK5_43" data-id="MK5_43"><span class="v-num v-43">43&nbsp;</span>Ohtye atuline tataoonti; kahchu atya kehe oolita ooli machuhchut.</span>
</p>
</div>


</body>
</html>