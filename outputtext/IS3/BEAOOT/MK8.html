<!DOCTYPE html>
<html>
<head>
	<meta charset="UTF-8" />
	<meta name="viewport" content="width=device-width, initial-scale=1.0" />
	<title>Ootech Oochu Takehniya Tinkles 8</title>
	<link rel="stylesheet" type="text/css" href="mobile.css">
</head>
<body>

<nav>
	<a href="MK7.html">&#9664;</a>
	<a href="MK.html">&#9776;</a>
	<a href="MK9.html">&#9654;</a>
</nav>

<div class="chapter section MK8 BEAOOT bea MK" dir="ltr" data-id="MK8" data-nextid="MK9" data-previd="MK7" lang="bea">
<div class="c">8</div>
<div class="s">Tghachyestla edzentyenti. </div>
<p>
	<span class="v MK8_1" data-id="MK8_1"><span class="verse1 v-num v-1">1&nbsp;</span>AYI dzine tane o-ochi natlone, kahchu atuli aghahi kiyutsitsi, Jesus yaotatichne tyechi yehti, kahchu toowe yehti,</span>
	<span class="v MK8_2" data-id="MK8_2"><span class="v-num v-2">2&nbsp;</span>Satyaghisunni tane natlone, kooh kwa taiti dzinee sihaghahtyih, atuli chu aghahi ghatsitsi ooli.</span>
	<span class="v MK8_3" data-id="MK8_3"><span class="v-num v-3">3&nbsp;</span>Achu kootyehaitye tagha kwa tsi yaghatipatooh, woianh oohatootsitassi, natlone tontye tsi otsighatelyu.</span>
</p>
<p>
	<span class="v MK8_4" data-id="MK8_4"><span class="v-num v-4">4&nbsp;</span>Kahchu yaotatichne atetyataih, Tyechi otsi gha tayanooto tine tane otlestyes ihe chode kemweh?</span>
</p>
<p>
	<span class="v MK8_5" data-id="MK8_5"><span class="v-num v-5">5&nbsp;</span>Kahchu Taitya otles tyes ahi yehtilon? kahchu toowe ghati, Taiuchi.</span>
</p>
<p>
	<span class="v MK8_6" data-id="MK8_6"><span class="v-num v-6">6&nbsp;</span>Tane tsi tsiwohzon tahtsi tike wozon: ayi ninayatila taiuchi otles tyes, kahchu merci ehti, kahchu yataghiyits, kahchu yaotatichne ghila oochu yaniyuleli; kwa kiyaniyila ine tane gha.</span>
	<span class="v MK8_7" data-id="MK8_7"><span class="v-num v-7">7&nbsp;</span>Kahchu akiyehii tahke hluge yaintsutle: kahchu merci ehtilon, kooh ehtii ine gha nichuleli.</span>
	<span class="v MK8_8" data-id="MK8_8"><span class="v-num v-8">8&nbsp;</span>Kahchu eghaghintalon oochu tataghanastolon: kahchu nachatanatyetl neghatila mechacheliih, taiuchi kloke ghaisis tghatatyesmanooh.</span>
	<span class="v MK8_9" data-id="MK8_9"><span class="v-num v-9">9&nbsp;</span>Kahchu ine eghaghinta, oolita tiko keoneti keoneti ketyi enetyi silon: kahchu achudehalon.</span>
	<span class="v MK8_10" data-id="MK8_10"><span class="v-num v-10">10&nbsp;</span>Kwete ela kyiya yaotatichne chu, kahchu yuhchidesha chisinchi Dalmanutha.</span>
</p>
<p>
	<span class="v MK8_11" data-id="MK8_11"><span class="v-num v-11">11&nbsp;</span>Kahchu Phariseene yuhchihatestyetla, kwete kichi sooghatayehch, kiyinkhanata yakachi otsi ehtoole taoontya kiyehti.</span>
	<span class="v MK8_12" data-id="MK8_12"><span class="v-num v-12">12&nbsp;</span>Kahchu ohtye hoontatachehlon matsinde otsi, toowe ehtie, Yehoo gha ine chi hlioolate kiyinkhanata ehtoole, kwa hli anaghaisii, atuli ehtoole naghachualassi tine maghestyekne.</span>
	<span class="v MK8_13" data-id="MK8_13"><span class="v-num v-13">13&nbsp;</span>Kahchu yechudesha, kwete elahkyiya taityechi otsi kahchu yitaityesha.</span>
</p>
<p>
	<span class="v MK8_14" data-id="MK8_14"><span class="v-num v-14">14&nbsp;</span>Mawotintichne iine kiyutoonaghatihlon otlestyes kitoolai, kahchu atuli aghahii elahkye ehlaiti zon otehchi otles tyes aghahilon.</span>
	<span class="v MK8_15" data-id="MK8_15"><span class="v-num v-15">15&nbsp;</span>Kahchu yechiwoteh. Tyeke khaghahta mehotles chihutli Phariseene, kahchu mehotles chihutli Herod natunne.</span>
</p>
<p>
	<span class="v MK8_16" data-id="MK8_16"><span class="v-num v-16">16&nbsp;</span>Kahchu inchioohwatatyech, kooh atuli otles tyes assii ihe.</span>
</p>
<p>
	<span class="v MK8_17" data-id="MK8_17"><span class="v-num v-17">17&nbsp;</span>Jesus atawotihchi, toowe ehti, Yehoo gha inchiootahtyech aoontye atu otles tyes ahi? atu ka atawahtihala, atahtsuk koole? kooka naghadzye natatsutooh sahoohwaoontye?</span>
	<span class="v MK8_18" data-id="MK8_18"><span class="v-num v-18">18&nbsp;</span>Naghatai chu ooli, atu ookanahtghaala? naghaji chu ooli, atu atahtsukila? atu chu kyejetahtila?</span>
	<span class="v MK8_19" data-id="MK8_19"><span class="v-num v-19">19&nbsp;</span>Kooya tseghila tsi hlahcheti otles tyes hlahcho ootatye keoneti keoneti ketyi enetyi, tanetyi kloke ghaisis tadesmanooh nachatanatyetl nita la? Toowe yehti, Keneti onketi matgha.</span>
</p>
<p>
	<span class="v MK8_20" data-id="MK8_20"><span class="v-num v-20">20&nbsp;</span>Kahchu taiuchi aline kootghasitich tikooh keoneti keoneti ketyi enetyi, tanetyi kloke ghaisis tadesmanooh nitalala nachatanatyetli? Toowe yehti, Taiuchi.</span>
</p>
<p>
	<span class="v MK8_21" data-id="MK8_21"><span class="v-num v-21">21&nbsp;</span>Toowehchu yehti, Yehoo gha atu atahtsak aoontye?</span>
</p>
<p>
	<span class="v MK8_22" data-id="MK8_22"><span class="v-num v-22">22&nbsp;</span>Kahchu yuhchityesha Bethsaida tsi; kahchu kiyananihtyi teze mataituehi, kahchu kichiniooghanunisit yakatutihi.</span>
	<span class="v MK8_23" data-id="MK8_23"><span class="v-num v-23">23&nbsp;</span>Kwa yila inchut ayi teze mataituehi, kahchu nito kwa tsi achuyetehti; kahchu yatai keghizek tsi, kahchu yakahtehtichoo, taoontya yehti ooli ghiila.</span>
</p>
<p>
	<span class="v MK8_24" data-id="MK8_24"><span class="v-num v-24">24&nbsp;</span>Kwa yachi tahyatii, kahchu ehti, Tane ghussi tachin etotyeni.</span>
</p>
<p>
	<span class="v MK8_25" data-id="MK8_25"><span class="v-num v-25">25&nbsp;</span>Kahchu yatai katehtich, kahchu yitige ookanahta yehti: kootoo oochu oontyei, kahchu aitye tane oochu ya-iine.</span>
	<span class="v MK8_26" data-id="MK8_26"><span class="v-num v-26">26&nbsp;</span>Kahchu yakwa tsi yeteha, toowe yehti ihe, Atu otsitaooya nito kwa, atuline chu tataoonti nito kwa.</span>
</p>
<p>
	<span class="v MK8_27" data-id="MK8_27"><span class="v-num v-27">27&nbsp;</span>Jesus hadesha, yaotatichne chu nito kwa tsi Caesarea Philippi; otsighatelu, Taootya yaotatichne tsi ehtilon kooh yehtiihe, Mea ali saghatya tane?</span>
</p>
<p>
	<span class="v MK8_28" data-id="MK8_28"><span class="v-num v-28">28&nbsp;</span>Kahchu toowela ghati, John tanetukeghinkliti tane ali: ahwole tahkine Elias ghati; kahchu achune atanetaihchi atawotine tane.</span>
</p>
<p>
	<span class="v MK8_29" data-id="MK8_29"><span class="v-num v-29">29&nbsp;</span>Kahchu toowe yehti, Ahwole mea ne ahlaoontye? Kahchu Peter ateyatetla kahchu toowela yehti, Nuni ayi Christ.</span>
</p>
<p>
	<span class="v MK8_30" data-id="MK8_30"><span class="v-num v-30">30&nbsp;</span>Kwa yatati atuli tsi hohohoontye atuneoo.</span>
</p>
<p>
	<span class="v MK8_31" data-id="MK8_31"><span class="v-num v-31">31&nbsp;</span>Kahchu tyi yaotatich, teze chue atghazi ooli kawotoohunne, kahchu yenaooli hoola ale, taneghaotatichi metihi chok yu, adesklesne chu, kahchu tsazughelyu, taiti dzinee kaohtzut ate kahchu tsitike naootezi.</span>
	<span class="v MK8_32" data-id="MK8_32"><span class="v-num v-32">32&nbsp;</span>Kahchu ehtii ayi zake tanenichi. Kahchu Peter nayanaun, kahchu tyi chuhootatyech.</span>
</p>
<p>
	<span class="v MK8_33" data-id="MK8_33"><span class="v-num v-33">33&nbsp;</span>Ahwole natanyesha tsi yaotatichne chu kanehtgha, Peter chuatatichlon, toowe ehti ihe, Satuchi otsidiya nuni atsinde metselihi: atu indi natih Nagha Tgha tsi tatyesuttih, yaghi zon ooli tane tsi tatyesuttih.</span>
</p>
<p>
	<span class="v MK8_34" data-id="MK8_34"><span class="v-num v-34">34&nbsp;</span>Kootoo tane tsi tyechi ehti yaotatichne chu toowe yehti, Ooline sakehtayeh ati, inkai oochit atu tuti ninayatooalli matsookhatayaghi, kahchu nakehtuyesi.</span>
	<span class="v MK8_35" data-id="MK8_35"><span class="v-num v-35">35&nbsp;</span>Ayih sye nayaghoohtalon kyehghata kehe, tghayatualassi; ayi tayadesooatai kyehghata kehe suni tsi kahchu otich oochu chu, ayi nayahoohtezi.</span>
	<span class="v MK8_36" data-id="MK8_36"><span class="v-num v-36">36&nbsp;</span>Yechiha yatsi ewoyuesiha tane, tike okehe ootanatsut ateoo, tatsinde tghayaghatyeshai ate?</span>
	<span class="v MK8_37" data-id="MK8_37"><span class="v-num v-37">37&nbsp;</span>Ooli sitah tyesooite taghatai tah?</span>
	<span class="v MK8_38" data-id="MK8_38"><span class="v-num v-38">38&nbsp;</span>Ooline siooyale tane zake chu chode soochaghachatai chu kyidyetseli chu tanegha; ayilon atane tane chue yaooyaooli, kootoo yuhchininiye ate kochi soochunetyi Matgha keotichne oochune chu.</span>
</p>
</div>


</body>
</html>