<!DOCTYPE html>
<html>
<head>
	<meta charset="UTF-8" />
	<meta name="viewport" content="width=device-width, initial-scale=1.0" />
	<title>Ootech Oochu Takehniya Tinkles 7</title>
	<link rel="stylesheet" type="text/css" href="mobile.css">
</head>
<body>

<nav>
	<a href="MK6.html">&#9664;</a>
	<a href="MK.html">&#9776;</a>
	<a href="MK8.html">&#9654;</a>
</nav>

<div class="chapter section MK7 BEAOOT bea MK" dir="ltr" data-id="MK7" data-nextid="MK8" data-previd="MK6" lang="bea">
<div class="c">7</div>
<div class="s">Tghachyestla taiuohi. </div>
<p>
	<span class="v MK7_1" data-id="MK7_1"><span class="verse1 v-num v-1">1&nbsp;</span>KAHCHU anetye machichatyesha Phariseene, tahkine adesklesne chu, ha Jerusalem tsi ghatilhne.</span>
	<span class="v MK7_2" data-id="MK7_2"><span class="v-num v-2">2&nbsp;</span>Kootoo kiyainchi tahkine yaotatichne aghatsitsoo otlestyes atu ka tila tyeghintyekoo, ayi tsati, kila aghoo atu tyetsaghintyek, tahkine atu tyeswe kooghatilon.</span>
	<span class="v MK7_3" data-id="MK7_3"><span class="v-num v-3">3&nbsp;</span>Aghatane Phariseene, Jewne chu atghe, oontlon chi taghila tyenaghatichoo zon aoontye, atu aghatsits athli, kooghatghoonoo yaootyi hatseto koola otehchi meetiootyeha.</span>
	<span class="v MK7_4" data-id="MK7_4"><span class="v-num v-4">4&nbsp;</span>Kahchu naghatichta ataghe tsi, atu natsun nootootihul ate, atu awoontsitsassi. Kahchu ooli natlon ooli nikitilaine o-otghooni, tsa nootoochatuhul kahchu mihe tu tsato chu, tanihkluchi satsoone tataoochayihi takehchestai chu.</span>
</p>
<p>
	<span class="v MK7_5" data-id="MK7_5"><span class="v-num v-5">5&nbsp;</span>Kahchu Phariseene chu yatiklesne chu, Taotya kiyehti, Yehoo gha mawotintichne atu nakyehchi indi gha tyes aoontye tane haladi otichne tane, ahwole otles tyes eghaghinta atu tahila tyeghaghintyekoo?</span>
</p>
<p>
	<span class="v MK7_6" data-id="MK7_6"><span class="v-num v-6">6&nbsp;</span>Ateyatetla, kahchu toowe yehti, Oochu naghai nasetyilon Esaias naghani oontlon nahtahoo, takehnichatinkles akehe, Ayi tane oochu assaghati taaza ihe, ooh koodzye tontye saooh.</span>
</p>
<p>
	<span class="v MK7_7" data-id="MK7_7"><span class="v-num v-7">7&nbsp;</span>Ghatye ahwole kooyaootastech tanegha ooghatatyechoo tane mihe chioochatihi.</span>
</p>
<p>
	<span class="v MK7_8" data-id="MK7_8"><span class="v-num v-8">8&nbsp;</span>Tyinta saoo Nagha Tgha otiche, ooahtghoon tane yaghita kehe, nootghochadehulli mehtutsato tsa chu: kahchu ooli natlon ayi etye keoghaach.</span>
</p>
<p>
	<span class="v MK7_9" data-id="MK7_9"><span class="v-num v-9">9&nbsp;</span>Kahchu toowe yehti, Oochu Nagha Tgha zake kyenaghali, maghahtai yu aoontye nagha onti.</span>
	<span class="v MK7_10" data-id="MK7_10"><span class="v-num v-10">10&nbsp;</span>Atane Moses kooehtii, Ohtye natgha chu noo chu tao-oncha; kooh hatyehlon ooline tatgha tsi to yu ketseliooh otih ate, chazuhelassi:</span>
	<span class="v MK7_11" data-id="MK7_11"><span class="v-num v-11">11&nbsp;</span>Ahwole naghai atahti aoontye hoontyeoo ooli tatgha koole to koole, Corban ayi, ayi tsati, kachiahi, yaghi ooli nakeoostich iyu aoontye; kao-ontsutti.</span>
	<span class="v MK7_12" data-id="MK7_12"><span class="v-num v-12">12&nbsp;</span>Kahchu atu otehchi machi nioonunahsit ooli yaaootli tatgha koole to koole;</span>
	<span class="v MK7_13" data-id="MK7_13"><span class="v-num v-13">13&nbsp;</span>Naghai hahte tsioone Nagha Tgha zake awahtla atuli kyewoti nagha oonti ihe, kanaooii: kahchu ayi etye natlon ooli keoaahch.</span>
</p>
<p>
	<span class="v MK7_14" data-id="MK7_14"><span class="v-num v-14">14&nbsp;</span>Kootoo chu aitye tane kawoti tsi, toowola yehti, Anahtye soozahtsoo naghani kahchu atahtsuk:</span>
	<span class="v MK7_15" data-id="MK7_15"><span class="v-num v-15">15&nbsp;</span>Atuli ayi tane matsun khitsi tatyezut ayi mazi ti achi chahtayuleassi: ahwole yetsi hayatehai ayi ali tane chahte ayihihchi.</span>
	<span class="v MK7_16" data-id="MK7_16"><span class="v-num v-16">16&nbsp;</span>Ooline matsakhe oolitane iiti ootootsukissi, inkai ootootsuk.</span>
</p>
<p>
	<span class="v MK7_17" data-id="MK7_17"><span class="v-num v-17">17&nbsp;</span>Kootoo tane oochu tyesha nito kwa, kwenaghacha yaotatichne taoontya yehtilon hleoontye akyehchi oochatihi.</span>
	<span class="v MK7_18" data-id="MK7_18"><span class="v-num v-18">18&nbsp;</span>Kahchu toowe yehti, Kooka naghatsi toontooe aoontye? Atu kyenahtihela, ahtghazai ooli tsehtsi otsi kwetsutti tane, atu chahte ayili eyontye;</span>
	<span class="v MK7_19" data-id="MK7_19"><span class="v-num v-19">19&nbsp;</span>Atu madzye tsi ihe ahakootyeh, ahwole mapat tsi, kahchu hatsat oochu sookah nininkyieh aitye etsun?</span>
</p>
<p>
	<span class="v MK7_20" data-id="MK7_20"><span class="v-num v-20">20&nbsp;</span>Kahchu toowe ehti, ayi tane tsun tsi hadehtsutti, ayila tsahte ayihihchoonte tane.</span>
	<span class="v MK7_21" data-id="MK7_21"><span class="v-num v-21">21&nbsp;</span>Koodzye ta otsi tane, ine tsi tatyestek ootye indi metselihi, soochachai chu, nakhochityeli chu, tlahchazaghai chu,</span>
	<span class="v MK7_22" data-id="MK7_22"><span class="v-num v-22">22&nbsp;</span>Atsunne achuneih chu, machachintyi chu, inditselihi chu, oochachiti chu, naoona-i indyetselihi chu, atai metselihi chu, atacho chunehliti chu, achachatachai chu, tsaoochayaghi chu.</span>
	<span class="v MK7_23" data-id="MK7_23"><span class="v-num v-23">23&nbsp;</span>Anetye ooli metselihi kwetsut tane tsun tsi, ahwole tane tsahte ayila.</span>
</p>
<p>
	<span class="v MK7_24" data-id="MK7_24"><span class="v-num v-24">24&nbsp;</span>Ayiti otsi niiya, kahchu tghanatyesha Tyre yu Sidon yu, kahchu nito kwa ootanaghacha, kahchu koonoo atuline atawo-oti kootilon: ahwole atu nana-i iyu aoontyelon.</span>
	<span class="v MK7_25" data-id="MK7_25"><span class="v-num v-25">25&nbsp;</span>Ehlaiti tsege matue ooli ayehii atsinde metselihi, ootitsuklon, kahchu yuhchideshalon kahchu makye keh nadsutlon:</span>
	<span class="v MK7_26" data-id="MK7_26"><span class="v-num v-26">26&nbsp;</span>Yaghi tsege Greek tane, Syrophenician ine tsi ihe otsi tazelh; kahchu yachinioonunisit hayatoohai gha atsinde metselihi matue zi ta otsi.</span>
</p>
<p>
	<span class="v MK7_27" data-id="MK7_27"><span class="v-num v-27">27&nbsp;</span>Ahwole Jesus toowe yehti, Inkai hatse tsito tatanooto; atu oochu tsito taghaotlese kooyehwawachutalli, koohchu kli tsi tsatulihi.</span>
</p>
<p>
	<span class="v MK7_28" data-id="MK7_28"><span class="v-num v-28">28&nbsp;</span>Kahchu ateyatetla kahchu toowela yehti, Ehye, aghaghintaihi: hoontye ooli takyeh yechihtati yue natunahtyeli kli tghaoohtsi.</span>
</p>
<p>
	<span class="v MK7_29" data-id="MK7_29"><span class="v-num v-29">29&nbsp;</span>Kahchu toowe yehti, Tidi sa ihe oodinta; atsinde metselihi natue tsun tsi hadesha.</span>
</p>
<p>
	<span class="v MK7_30" data-id="MK7_30"><span class="v-num v-30">30&nbsp;</span>Kooh niya tsi takwa, yihtyi atsinde metselihi hadesha tsi, koohchu matue takyeh ustyi keh tyelasatyi.</span>
</p>
<p>
	<span class="v MK7_31" data-id="MK7_31"><span class="v-num v-31">31&nbsp;</span>Kooh kahchu yitaityesha Tyre yu Sidon yu otsi, otsidesha tu chok tsi Galilee, taghaniya Decapolis.</span>
	<span class="v MK7_32" data-id="MK7_32"><span class="v-num v-32">32&nbsp;</span>Kahchu kiyananioo hligi majih oontooehu, atu chu oochu ootatichoo; kahchu yachinioonunisit kooya katootihi gha.</span>
</p>
<p>
	<span class="v MK7_33" data-id="MK7_33"><span class="v-num v-33">33&nbsp;</span>Kootoo otsi yatehti tane natlonti, kahchu yaji ta katihtich, kahchu ghizek, yetsoode chu katehtich;</span>
	<span class="v MK7_34" data-id="MK7_34"><span class="v-num v-34">34&nbsp;</span>Kahchu yatsi ookahta, otyesta, kahchu toowe yehti, Ephphatha, ayi, Tahaootsitti.</span>
	<span class="v MK7_35" data-id="MK7_35"><span class="v-num v-35">35&nbsp;</span>Itetyeh kwete maji ta hatachil, kahchu matsoode klule tihatuk, kahchu oochu otatich acha.</span>
</p>
<p>
	<span class="v MK7_36" data-id="MK7_36"><span class="v-num v-36">36&nbsp;</span>Oochu atuline ataawoti yehtilon: ahwole otaihchi atuline satsih ataawotihi, otaihchi ohtye koohootyeh;</span>
	<span class="v MK7_37" data-id="MK7_37"><span class="v-num v-37">37&nbsp;</span>Kahchu o-ochi kao-oli toowe yehtie, Atghaze ooli tsiwohzon keoahchlon: oochu majioontoowene anayitla oochu ootootsuki gha, kahchu saintakline oochu ootootyechi gha.</span>
</p>
</div>


</body>
</html>